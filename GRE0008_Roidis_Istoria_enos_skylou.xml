<?xml version="1.0" encoding="UTF-8"?>
<?xml-model href="file:/Users/anna-maria/Downloads/eltec-1.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="GRE0008"
    xml:lang="el"> 
    <teiHeader>
        <fileDesc>
            <titleStmt>
                <title>Ἱστορία ἑνὸς σκύλου</title>
                <author>
                    Εμμανουήλ Ροΐδης
                </author>
                <respStmt>
                    <resp>Text encoded by </resp>
                    <name n="MS" type="encoder">
                        Μαριάννα Συλίβριλη
                    </name>
                </respStmt>
                <respStmt>
                    <resp>Text corrected by </resp>
                    <name n="VS" type="encoder">
                        Βίβιαν Στάμου
                    </name>
                </respStmt>
                <respStmt>
                    <resp>Encoding correcting by</resp>
                    <name n="AMS" type="encoder">
                        Άννα-Μαρία Σιχάνη
                    </name>
                </respStmt>
            </titleStmt>
            <extent>
                <measure unit="pages" > 10</measure>
                <measure unit="words"> 2578</measure>
            </extent>
            <publicationStmt>
                <p>Incorporated into the ELTeC on <date when="2019-04-05"/></p>
            </publicationStmt>
            <sourceDesc>
                <bibl type="printSource">
                    <title>Ἑλληνικά Διηγήματα μετά τῶν εικόνων τῶν συγγραφέων</title>
                    <author>
                      Γεώργιος Κασδόνης
                    </author>
                    <pubPlace>Ἀθήνα</pubPlace>
                    <publisher>Βιβλιοπωλείον της Εστίας </publisher>
                    <date when="1896"/>
                </bibl>
            </sourceDesc>
        </fileDesc>
        
        <encodingDesc n="eltec-1">
            <p/>
        </encodingDesc>
        <profileDesc>
            <langUsage>
                
                <language ident="el-CA">Ελληνικά</language>
            </langUsage>
            <textDesc>
                <authorGender xmlns="http://distantreading.net/eltec/ns" key="M"/>
                <size xmlns="http://distantreading.net/eltec/ns" key="short"/>
                <reprintCount xmlns="http://distantreading.net/eltec/ns" key="high"/>
                <timeSlot xmlns="http://distantreading.net/eltec/ns" key="T3"/>
            </textDesc>
        </profileDesc>
        <revisionDesc >
            <change when="2019-04-05">Initial TEI version.</change>
            <change when="2019-09-15">further customisation and correction</change> 
        </revisionDesc>
    </teiHeader>
    <text>
        <front>
            <div type="titlepage">
                <p>Ἱστορία ἑνὸς σκύλου</p>
            </div>
        </front>
        <body><div type='chapter'>
            <p>ΩΣ νὰ ἦτο χθεσινὴ ἐνθυμοῦμαι τὴν ἤδη τεσσαρακονταετῆ τοῦ σκύλου ἐκείνου ἱστορίαν. Ἢμην
                τότε μαθητὴς τῆς πρώτης τάξεως τοῦ ἑλληνικοῦ σχολείου εἰς τὸ έλληνοαμερικανικὸν Λύκειον
                τοῦ μακαρίτου Χρήστου Εὐαγγελίδου. Ἐρχόμενος ἐξ Ἰταλίας δὲν εὐρέθην ὅσον ἐφοβούμην εἰς
                τὴν Σύραν ξενιτευμένος. Πολλοὶ τῷ ὄντι ἀπέμενον ἀκόμη εἰς τὴν ύμνηθεῖσαν ὐπὸ τοῦ
                Ὀρφανίδου ξηρόνησον Ἰταλοὶ πατριῶται ἐκ τῶν φιλοξενηθέντων μετὰ τὴν ἀποτυχίαν τῆς
                ἐπαναστάσεως τοῦ 1848. Ἰταλοὶ ἦσαν οἱ πλεῖστοι ἀκονηταὶ ξυραφίων, καθαρισταὶ κηλίδων,
                συγκολληταὶ σπασμένων πινακίων, ἀνακαινισταὶ παλαιῶν ὑποδημάτων, διακοσμηταὶ τῶν
                νεκρικῶν φἐρέτρων, εὐνουχισταὶ πετεινῶν, ὑπαίθριοι τηγανισταὶ σμαρίδων καὶ πάντες
                ἀνεξαιρέτως οἱ ζωγράφοι, λιθοξόοι, χοροδιδάσκαλοι καὶ μουσικοί. Αἱ ἀξιώσεις τῶν
                καλλιτεχνῶν τούτων περιωρίζοντο εἰς τὸ νὰ μὴ ἀποθάνωσι τῆς πείνης, ὁ δὲ βίος δὲν ἦτο
                τότε ὅπως σήμερον ἀκριβός. Ἀντί εἰκοσιπέντε τὸν μῆνα δραχμῶν ἠδύνατό τις νὰ εὔρῃ
                ὁλόκληρον μονόροφον οἰκίσκον εἰς τὰ Βαπόρια καὶ ἀκόμη εὐθηνότερον, ἂν εἱχεν ἀμβλεῖαν τὴν
                ὄσφρησιν, παρὰ τὰ βυρσοδεψεῖα, καὶ μὲ ἓν μόνον σφάντζικον νὰ χορτάσῃ κεφτέδες στουφάδον
                καὶ καπαμᾶν εἰς τὰ αὐτοκαλούμενα Ευρωπαϊκἀ ξενοδὁχεῖα.</p>
            <p>Ἀνάλογος τῆς τοιαύτης τοῦ βίου εὐθηνείας καὶ τῆς πληθώρας διδασκάλων ἦτο τῶν μουσικῶν
                μαθημάτων ἡ τιμή, οἱ δὲ φιλόμουσοι πάσης κοινωνικῆς τάξεως Ἐρμουπολῖται ὠφελοῦντο τῆς
                εὐκαιρίας, ὅπως διδαχθῶσιν ἔκαστος ἀντὶ μικρᾶς θυσίας τὀ ὄργανον τῆς ἐκλογῆς του.
                Οὐδέποτε οὐδαμοῦ ἀντήχησαν ὅσα τότε εἰς τὴν Σὐραν βιολία, φλάουτα, τρόμπαι, πίφερα,
                μανδολίνα, κόρνα καὶ κλαρινέτα. Ὀ περιερχόμενος τὰς στενωποὺς τῆς πόλεως, καὶ μάλιστα
                τὰς Κυριακάς, ἐπνίγετο εἰς κὺματα μελῳδίας ἐξορμῶντα ἐκ παντὸς παραθύρου. Οὐδ ἠδύνατο νὰ
                καθήσῃ εἰς τὴν ἕδραν κουρείου ἢ τὴν τράπεζαν καφενείου χωρὶς νὰ εὑρεθῇ ἀντιμέτωπος
                συμπατριώτου τοῦ Μιχαὴλ Ἀγγέλου καὶ τοῦ Κορεγίου ζητοῦντος την ἄδειαν νὰ εἰκονίσῃ ἀντὶ
                τριδράχμου «τὴν εὐγενῆ καὶ ἐκφραστικὴν κεφαλήν του», ἢ νὰ ψοφήσῃ ὁ σκύλος, ὁ γάτος ἢ ὁ
                ψιττακός του χωρὶς νὰ δεχθῇ αὐθημερὸν τὴν ἐπίσκεψιν τοῦ προτείνοντος νὰ βαλσαμώσῃ τὸ
                λείψανον «τοῦ ἀξιεράστου ζώου». Ἄν δὲ ἐκινδύνευε νὰ μεταβῇ εἰς τὰς αἰωνίους μονὰς
                διακεκριμένον τῆς συριανῆς κοινωνίας μέλος, τότε ὄχι νὰ κρυώσῃ, ἀλλ ούδὲ κἂν νὰ ζεψυχήσῃ
                ἐπερίμεναν οἱ προσφερόμενοι νὰ διαιωνίσωσι διὰ γυψίνου ἐκμάγματος τὴν ὄψιν τοῦ ἐπιφανοῦς
                μεταστάντος ἢ νὰ ὑμνήσωσι τὰ ἀλησμόνητα ἔργα του εἰς τὰ ἔγκριτα τῆς Ἰταλίας φύλλα.
                Ἀδύνατον εἶνε ν' ἀνακαλέσω εἰς τὴν μνήμην μου τὰς τοιαύτας παρὰ τὴν θύραν παντὸς
                ἐτοιμοθανάτου συνελεὺσεις πειναλέων Ἰταλῶν, χωρὶς νὰ ἐνθυμηθῶ συγχρόνως τὸ δημοτικὸν
                δίστιχον:</p>
            <p>Ὤσὰν κοράκοι κάθουνται τριγύρω τοῦ κραβάτου</p>
            <p>Καὶ καρτεροῦν κι' ἐγδέχονται τὸ πότε θὰ ψοφήσῃ.</p>
            <p>Τὸ δὲ κακὸν ἦτο, ὅτι δὲν περιωρίζοντο μόνους τοὺς νεκροὺς ν' ἀνυμνῶσιν, ἀλλὰ καὶ τῶν
                ζώντων διέστρεφον τὸν νοῦν διὰ τῶν ὀγκωδεστάτων ἐγκωμίων. Οἱ Λατῖνοι ποιηταὶ ἐσατύρισαν
                ἀσπλάγχνως τὴν χαμερπῆ κολακείαν τῶν ἐπὶ Αὐγούστου πανταχόθεν συρρευσάντων εἰς την
                Ἰταλίαν Γραικύλων. Τούτους ὅμως ὑπερβησαν κατὰ πολὺ οἱ εἰς τὴν Σύραν καταφυγόντες
                ἀπόγονοι τῶν σατυριστῶν. Δύσκολον ἦτο νά εὑρεθῇ καθ' ὅλην τὴν νῆσον ἀξιότιμός τις
                μεγαλέμπορος, καταστηματάρχης, λουκουμοποιός, τοκιστής, βυρσοδέψης, σαράφης ἢ
                καραβοκύρης, τοῦ ὁποίου δὲν ὑμνήθη πεζῶς καὶ ἐμμέτρως «l' acuto ingegnο» καὶ «il rarο
                talento». Ἡ δὲ πρὸς τὰς εὐγενεῖς αὐτῶν κυρίας ἰταλικὴ λατρεία ὐπερέβαινε τὰ ὅρια τοῦ
                κωμικοῦ καὶ τοῦ πιστευτοῦ. Μεταξὺ τῶν οἰκοδεσποινῶν τοὺτων ὑπηρχον βεβαίως καί τινες
                πράγματι εὐπρόσωποι. Καὶ αὗται ὅμως ἔπρεπε ν ἀρκεσθῶσι δι' ἔλλειψιν ἄλλων
                ὑπερβολικωτέρων εἰς τὰς αὺτὰς ὁμοιώσεις πρὸς «ἄνθος λειμῶνος, ἄγγελον, Ἣραν, Ἣβην ἢ
                Παναγίαν», διὰ τῶν ὁποίων ὐμνεῖτο καὶ τῶν ἀσχήμων ῆ εύριορφία. Ἡ τοιαύτη Ἰταλῶν κολάκων
                ἐπιδρομὴ συνετέλεσε, νομίζομεν, κατὰ πολὺ εἰς τὴν ἀνάπτυξιν τοῦ κυριωτάτου τῶν τότε
                Συριανῶν ἐλαττώματος, τῆς ἐπάρσεως, τοῦ φουσκώματος, τῆς ἐπιδεικτικῆς ἀπαγγελίας κοινῶν
                τόπων καὶ τῶν ἄλλων τῶν νεοπλούτων γελοίων. Ἀλλὰ διὰ νὰ μὴ φανῶμεν ἄδικοι ἢ κακόγλωσσοι,
                σπεὺδομεν νὰ προσθέσωμεν, ὅτι μόνον κἄπως γελοῖοι ἦσαν οἱ τότε προὔχοντες τῆς Σύρου,
                κατὰ δὲ τὰ λοιπὰ ἀγαθοὶ καὶ τίμιοι ἄνθρωποι. Ἀδιστάκτως δὲ πιστεύομεν ὅτι, ἂν ἔπραττον
                τότε ὅσα ἔπειτα ἔπραξαν οἱ σύμβουλοι, σύνδικοι, διαχειρισταὶ καὶ δῆθεν πιστωταὶ τῆς
                μακαρίτιδος ἀτμοπλοϊκης ἐταιρίας, ἐξ ἄπαντος θὰ ἐλιθοβολοῦντο. Ἀλλ ἄς ἐπανέλθωμεν ἢ
                μᾶλλον ἄς ἔλθωμεν εἰς τοῦ σκύλου τὴν ἱστορίαν.</p>
            <p>Ἐξ ὅλων τῶν Ἰταλῶν ἀποίκων διασκεδαστικώτατος ἦτο βεβαίως ὁ πρώην γαριβαλδινὸς λοχίας
                Γιαμβατίστας, ὁ προτιμήσας παντὸς ἄλλου τὸ ἐπάγγελμα σαλτιβάγκου ἢ θαυματοποιοῦ, τὸ
                ὁποἰον μετήρχετο ἐπὶ τῆς πλατείας, ἀκριβῷς ἀντικρὺ τοῦ Λυκείου πρὸς μεγάλην τῶν
                ὑποτρόφων χαράν. Τὸν θίασον ἀπετέλουν ὁ ρηθεὶς Γιαμβατίστας, ὁ δωδεκαετῆς υίός του
                Κάρλος καὶ μεγαλόσωμος σγουρόσκυλος (barbet) φέρων τὸ ὄνομα Πλούτων. Τὰ θαύματα τοῦ
                θιασάρχου, αἱ λαθροχειρίαι πεσσῶν, αἱ σφαιροβολίαι, μίδες καὶ αἱ καταπόσεις φλεγόντων
                ἀνθράκων ἦσαν ἐκ τῶν συνηθεστάτων, καὶ ἒτι κοινότερα τοῦ υἱοῦ αὐτοῦ τὰ θανάσιμα πηδήματα
                (salti mortali), ὁ χορὸς μεταξὺ αὐγῶν καὶ αἱ ἐξαρθρώσεις. Πολὺ μᾶλλον τοὺτων εἵλκυε τὴν
                περιέργειαν καὶ τὰ πεντάλεπτα τῶν Συριανῶν ὁ σκύλος, ζητωκραυγάζων ἢ μάλλον ζητωγαυγίζων
                ὑπὲρ τοῦ Γαριβάλδη, ἤτοι πρὸ πασσάλου ἐνδυθέντος κόκκινον χιτῶνα, ἢ ὁρμῶν νὰ σπαράξῃ τὸν
                Ἰησουίτην ἢ τὸν Ραδέσκην, τὸν αὐτὸν δηλ. πάσσαλον φέροντα μαῦρον ῥάσον ἢ ἀσπρόχρυσον
                στολὴν καὶ πῖλον πτερωτὸν αὐστριακοῦ στρατάρχου. Ἀκόμη νοστιμώτερος ἦτο ὅταν ὄρθιος ἐπὶ
                τῆς τραπέζης καὶ ἒχων ἐπὶ τῆς κεφαλῆς ἀρχιερατικὸν διάδημα ἐκ χρυσοχάρτου ἐμιμεῖτο τὸν
                Πάπαν Πῖον Νόννον, εὐλογῶν διὰ τῶν ἐμπροσθίων ποδῶν του τὰ πλήθη τῶν πιστῶν, καὶ ἐξ ἴσου
                διέπρεπεν εἰς τὴν λεγομένην Κρίσιν τοῦ Πάριδος, ἀπονέμων ἀλανθάστὡς τὸ μῆλον ἢ μᾶλλον
                πορτοκάλιον εἰς τὴν ὡραιοτέραν ἐκ τῶν προσαγομένων πλύστραν ἢ παραμάνναν.</p>
            <p>Ὄπως οἱ λόγιοι συμπατριῶταί του μετέβαλλον εἰς τοὺς στίχους των τὰς συριανὰς κυρίας εἰς
                ἀγγέλους καὶ Ἣβας, οὕτω καὶ ἐκεῖνος διὰ τῆς ἀπονομῆς τοῦ ἄθλου ἀνηγόρευε λαϊκὰς
                Ἀφροδίτας. Ἀλλὰ πρὸ πάντων ἀλησμόνητος ἦτον ὅταν, βαδίζων ἐπὶ τῶν ὀπισθίων ποδῶν καὶ
                κρατῶν μεταξὑ τῶν ὀδόντων μικρὸν δίσκον, περιήρχετο μετὰ τὸ τέλος τῆς παραστάσεως τὰς
                τάξεις τῶν θεατῶν, ταπεινῶς ὑποκλινόμενος πρὸ ἑκάστου καὶ ἒπειτα προσηλώνων ἐπ αὐτοῦ
                ἀνεκφράστου γλυκὺτητος ἐπαιτικὸν βλέμμα. Κἀλλιστα δὲ γνωρίζων πόσον ὑπὸ τῶν μαθητῶν
                ἠγαπᾶτο, εὐθὺς μετὰ τὴν περιφορὰν τοῦ δίσκου εἰς τὴν πλατεῖαν, εἰσώρμα εἰς τὸ Λύκειον,
                εὒθυμος καὶ θορυβώδης, ἂν διεσκεδάζομεν εἰς τὴν αὐλὴν ἢ τοὺς διαδρόμους, ἄφωνος, αἰδήμων
                καὶ συνεσταλμένος, ἄν εὑρισκόμεθα εἰς τῶν παραδόσεων τὰς αἰθοὐσας. Ἡμέραν ἐν τούτοις
                τινὰ ὁ διδάσκαλος τῆς Κατηχήσεως, ὁ τότε ἀπλοῦς ἱερεὺς καὶ ἒπειτα ἐπίσκοπος Χαλκίδος
                ἀοίδιμος Δαβίδ Μολοχάδης, μὴ γνωρίζων τὸν εἰσερχόμενον ἤγειρε τὴν ῥάβδον του νὰ τὸν
                ἀποδιώξῃ. Ἀλλὰ πρὶν ἡ ῥάβδος καταπέσῃ, συνηντήθησαν τοῦ καλοῦ ἱερέως καὶ τοῦ καλοῦ
                σκύλου οἱ ὀφθαλμοὶ καὶ ἀποτέλεσμα τῆς συναντήσεως ἐκείνης ἦσαν ἡ ἀπόθεσις τῆς ῥάβδου καὶ
                ἡ προσθήκη πεντᾶλέπτου εἰς τὸν ἔρανον τῶν μαθητῶν. Οὗτοι διεσκέδαζον ἐνίοτε ὑποβάλλοντες
                τὴν ἀκεραιότητα τοῦ Πλοὺτωνος εἰς δεινὴν ἀληθῶς δοκιμασίαν. Ἀντὶ χᾶλκίνου κέρματος εἰς
                τὸν δίσκον ἐπρόσφερον εἰς αὐτὸν κατὰ γῆς τεμάχιον ἄρτου, κουλοῦραν ἢ καὶ κατημέρι. Ἀλλ'
                εἰς ποῖον ἄρα ἀνῆκε τὸ οὕτω προσφερόμενον, εἰς τὸν θίασον ὡς τὰ πεντάλεπτα ἐταιρικῶς ἢ
                τὸν εἰσπράκτορα προσωπικῶς; Τοῦτο ἦτο τουλάχιστον ἀμφίβολον. Τὸ τίμιον ὅμως τετράποδον,
                ἀντὶ νὰ λύσῃ αὐθαιρέτως τὸ ζήτημα ὑπὲρ έαυτοῦ, καταβροχθίζον τὸ προσφερόμενον, ἔθετε
                κατὰ γῆς τὸν δίσκον, ἐπρόσθετεν εἰς τὰ νομίσματα τὴν εἰς εἶδος προσφοράν, ἐλάμβανε καὶ
                πάλιν εἰς τὸ στόμα τὸν δίσκον καὶ ἔτρεχε νὰ παραδώσῃ ἀκέραιον τὸ περιεχόμενον αὐτοῦ εἰς
                τούς κυρίους του. Ἡ τοιαύτη διαγωγὴ ἦτο τόσον μᾶλλον ἀξιοθαύμαστος καθ' ὅσον οὐδεμία
                ὐπῆρχε βεβαιότης, ὅτι θὰ ἠμείβετο λαμβάνων ὅλα τὰ φαγώσιμα. Οἱ θαυματοποιοὶ ὑπερηγάπων
                βεβαίως τὸν σκὺλον των, ἀλλὰ καὶ δεν ἒτρωγαν ἤ τουλάχιστον δεν ἐχόρταιναν οἱ ἲδιοι καθ'
                ἡμέραν.</p>
            <p>Ὑπῆρχον ἐν τοῦτοις καί τινες κατ' ἒτος ἡμέραι, κατά τάς ὁποίας ὂχι μόνον ἒτρῶγαν ἀλλἀ
                καί ἒπιναν οἱ Ἰταλοί μέχρι κόρου, πανηγυρίζοντες διὰ συμποσίου τὴν ἐπὲτειον
                ἐπαναστατικοῦ τινος κατορθώματος. Ἀφθόνως τότε ἐρρὲεν ὁ οἶνος τῆς Σαντορὴνης, ὁ μόνος ἐκ
                τῶν ἐλληνικῶν ἐνθυμίζων εἰς τοῦς ἐξοριστοὐς τῆς πατρίδος των τὸ γλυκὺ δάκρυον τοῦ
                Χριστοῦ ἢ τὸ βαρὺ νέκταρ τῆς Μαρσάλας. Ἐκ τοιαὺτης ἐπιστρέφῶν ἡμέραν τινά ὑπερεύθυμος
                εὐωχίας ἀπεδύθη ἐις τῆν συνὴθη ἐπὶ τῆς πλατεὶας παράστασιν ὁ Γιαμβατίστας, καί κατὰ
                κακῆν του τῦχην δεν παρέλειψε τήν πυραμίδα. Αὓτη ἀποτελεῖται, ὡς πάντες γνωρίζουσιν, ἐκ
                στιβάδες παντοίων ἀλλεπαλλήλων σκευῶν, τραπεζίων, καθισμάτων, βαρελίων, σταμνίων καὶ
                φιαλῶν καὶ τὴν ἐπὶ τῆς κορυφῆς πάντων τού- των ἀνύψωσιν ὡς ὰγάλματος τοῦ θαυματοποιοῦ.
                Τῶν πυραμίδων τούτων ἡ στερεότης δὲν εἶνε ἀκριβῶς ὅση καὶ ἡ τῶν αἰγυπτιακῶν, καὶ πολλὴ
                ἀπαιτεῖται παρὰ τοῦ ἀναβάτου ἀσφάλεια πατήματος καὶ προσεχῆ πρὸς διατήρησιν τῆς ἀσταθοῦς
                αὐτοῦ ἰσορροπίας. Ταύτην καθίστανον τὴν ἡμέραν ἐκείνην οἱ ἀτμοὶ τοῦ θηραϊκοῦ οἴνου ἕτι
                ἀσταθεστέραν. Καὶ κατώρθωσε μὲν ὁ Γιαμβατίστας ν ἀκινητήσῃ ἐπί τινας στιγμὰς ἐπὶ τοῦ
                ὺψηλοῦ αὐτοῦ βάθρου, ἀλλ' αἴφνης, ἐνῷ ἐσταύρωσεν ἐπὶ τοῦ στήθους τὰς χεῖρας πρὸς
                ἀπομίμησιν τοῦ Βοναπάρτε, τὸ ὅλον οἰκοδόμημα ἐσείσθη καὶ, κατέπεσε μετὰ φοβεροῦ πατάγου,
                τοῦ ὁποίου ὑπερεῖχεν ὁ ὀξύτερος ἦχος τῶν συντριβομἑνων ὑαλίων. Οἱ θεαταὶ ἐπίστευσαν κατ'
                ἀρχὰς ὅτι περιείχετο καὶ ὁ σεισμὸς οὗτος εἰς τὸ πρόγραμμα τῆς παραστάσεως. Ἡ ζημία
                δυστυχῶς ἦτο πραγματικὴ καὶ πολὺ ἀνωτέρα τῆς ἐν ἀρχῇ ὑπολογισθείσης. Πλὴν τῶν σταμνίων
                καὶ φιαλῶν εἶχον σπάσει κατὰ τὴν πτῶσιν καὶ ἀμφότερα τὰ ὀστᾶ τῆς κνήμης τοῦ δυστυχοῦς
                σχοινοβάτου, τὸν ὁποῖον θέσαντες οἱ προσδραμόντες κλητῆρες ἐντὸς φορείου μετεκὸμισαν εἰς
                τὸ νοσοκομεῖον, ἀκολουθοὺμενον ὑπὸ τοῦ ὀδυρομἑνου Κάρλου καὶ τοῦ Πλούτωνος, τοῦ ὁποίου
                δὲν ἐφαίνετο μικροτέρα ἡ ἄφωνος λύπη. Ὁ τότε ἀρχίατρος τοῦ συριανοῦ νοσοκομείου ἦτο ὄχι
                μόνον καλὸς χειρουργός, ἀλλὰ καὶ κάλλιστος ἄνθρωπος. Εὐσπλαγχνισθεὶς τοὺς ἀθλίους
                ἐκείνους, ἐφιλοξένησε πλὴν τοῦ παθόντος εἰς τὸ κατάστημα τὸν υἱόν του καὶ τὸν
                σκύλον.</p>
            <p>Τὸ διπλοῦν κάταγμα τοῦ θαυματοποιοῦ ἀπεδείχθη ἀνεπίδεκτον συγκολλήσεως καὶ ἐπεβάλλετο
                ἀναποδράστως τῆς κνήμης ἡ ἀποκοπή. Ὁ αἰθήρ, τὸ χλωροφόρμιον καὶ αὐτὴ ἡ διὰ τοῦ ψύχους
                τοπικὴ ἀναισθησία δὲν ἦσαν ἀκόμη συνήθη ἐsν Σύρῳ κατὰ τὴν ἐποχὴν ἐκείνην, ὁ δὲ παθὼν
                ἔπρεπε νὰ ὑπομείνῃ ἀμείωτον τῆς ἐγχειρίσεως τὴν ὀδύνην. Πρἰν ἣ προβῇ εἰς ταύτην,
                διέταξεν ὁ ἰατρός ἐκ φόβου συγκινήσεως τὴν ἀπομάκρυνσιν τοῦ υἱοῦ τοῦ ἀκρωτηριαζομένου,
                κατὰ παράκλησιν ὅμως αὐτοῦ ἔστερξε νὰ μείνῃ ὁ σκύλος. Ὁ σχοινοβάτης περιβαλὼν διὰ τοῦ
                βραχίονος την οὐλότριχα κεφαλὴν τοῦ πιστοῦ συντρόφου του, ἐστήριξεν αὐτὴν εἰς τὴν ἰδικήν
                του, καὶ εὐθὺς ἔπειτα ἤρχισε τῆς μᾶχαίρας καὶ τοῦ πρίονος ἡ ἐργασία.</p>
            <p>Οἱ ἐκ τῆς ὀξύτητος τοῦ πόνου στεναγμοὶ τοῦ ἀκρωτηριαζομὲνου ἠρέθιζον τὸν Πλούτωνα, μὴ
                δυνάμενον νὰ μαντεὺσῃ διὰ τίνα λόγον ἐβασάνιζαν τὸν αὐθέντην του τόσον σκληρῶς. Ὃτε δὲ
                κατὰ τὸ τέλος τῆς ἐγχειρίσεως ἐλιποθύμησεν οὗτος ἐκ τῆς ἀφθὸνου τοῦ αἳματος ῥοῆς,
                ἀπομείνας ὁ σκὺλος ἐλεύθερος ὥρμησε νὰ τὸν ἐκδικήσῃ, δαγκάνων τὸν γυμνὸν βραχίονα τοῦ
                χειρουργοῦ. Ἀλλ οὗτος ἦτο, ὡς εἴπομεν, ἀγαθώτατος ἄνθρωπος. Ἀντὶ νὰ θυμώσῃ ἔσπευσε ν'
                ἀναχαιτίσῃ τοὺς πρὸς ἐπίδειξιν ζὴλου κακοποιοῦντας τὸν Πλούτωνα νοσοκόμους, διατάξας ν'
                ἀφεθῇ ἀνενόχλητος παρὰ τὴν κλίνην τοῦ κυρίου του.</p>
            <p>Εἰς τὴν αὐτὴν τοῦ νοσοκομείου αἴθουσαν ἔτυχε νὰ παραμένῃ πρὸς τελείαν ἀνάρρωσιν καὶ
                ἄλλος Ἰταλός, πλανόδιος ἐκριζωτὴς ὀδόντων καὶ πωλητὴς μαγικῶν φίλτρων, μετερχόρμενος τὸ
                ἐμπόριόν του «εἰς τὰ χωρία, ὅπου εὐκολωτέρα ἦτο ἡ εὕρεσις ἀγοραστῶν πανακείας καὶ
                ἀγαποχόρτου. Ὁ ἀγύρτης οὗτος, κάλλιστα γνωρίζων τὴν δεκαροσυλλεκτικήν τοῦ Πλούτωνος
                ἱκανότητα, ἐσκέφθη ἐν τῷ πλήθει τῆς ἀσυνειδησίας του νὰ στερήσῃ τῆς μόνης του παρηγοριάς
                τὸν ἠκρωτηριασμένον αὐτοῦ συμπατριώτην. Ὠφελούμενος ἐκ τῆς ἀπουσίας τοῦ νέου Κάρλου,
                τοποθετηθέντος διὰ συστάσεως τοῦ ἰατροῦ εἰς ἱκανῶς ἀπέχον βαφεῖον, ἠσχοληθη διὰ παντοίων
                περιποιήσεων νὰ ἑλκύσῃ τοῦ σκύλου τὴν ἐμπιστοσὺνην, τὴν δὲ ἡμέραν τῆς ἐξόδου του ἐκ τοῦ
                νοσοκομείου κατώρθωσε νὰ προπεμφθῇ παρ' αὐτοῦ μέχρι τῆς ἄκρας τῆς ὁδοῦ. Ἐκεῖ ὅμως
                ἐπέμεινεν ὁ Πλούτων νὰ τὸν ἀποχαιρετήσῃ, οὒτε διὰ θωπειῶν οὔτε διὰ τῆς ἐπιδείξεως
                ὀρεκτικοῦ ἀλάντος πειθόμενος νὰ προβῇ περαιτέρω. Ἀποτυχούσης τῆς ἀποπείρας διαφθορᾶς,
                ἠναγκάσθη ὁ ἄρπαξ vα καταφύγῃ εἰς τὴν χρῆσιν σχοινίου, διὰ τοῦ ὁποίου παρέσυρε τὸ
                ταλαίπωρον ζῶον, ὁτἐ μὲν θορυβωδῶς διαμαρτυρόμενον, ὁτἐ δὲ κινδυνεῦον διὰ τῆς
                ἀντιστὰσεως αὑτοῦ νὰ πνιγῇ. Καθ' ὁδὸν ἒτυχε νὰ συναντήσῃ νοσοκόμον, εἰς τὸν ὁποῖον
                διηγήθη ὅτι ἀγοράσας παρὰ τοῦ κυρίου του τὸν σκύλον, εἶχε δικαίωμα νὰ τὸν συμπαραλάβῃ
                καὶ ἄκοντα εἰς τὰ Χροῦσα.</p>
            <p>Ἡ ἐκ τῆς στερήσεως τοῦ συντρόφου του λὺπη καὶ ἡ ἐκ τῆς πρώην κακῆς διαίτης δυσκρασία
                τοσοῦτον ἐδείνωσαν τὴν κατάστασιν τοῦ δυστυχοῦς θαυματοποιοῦ, ὣστε ἐρχόμενος πρωίαν τινὰ
                ὁ υίός τοῦ νὰ τὸν ἐπισκεφθῇ εὗρε τὴν κλίνην κενὴν καὶ τὸν πατέρα του ἐντὸς φερέτρου
                ἓτοιμον πρὸς μετακόμισιν εἰς τὴν τελευταίαν του κατοικίαν.</p>
            <p>Ὀκτώ μετὰ τὴν ἀπαγωγήν του ἡμέρας καὶ δὺο ὥρας μετὰ τὴν ἐκφορὰν τοῦ νεκροῦ, ὁ Πλούτων,
                ὃστις εἶχε κατορθώσει νὰ δραπετεύσῃ ἀπὸ τὰ Χροῦσα, ἔξεεν ἐπιμόνως τὴν ἐξώθυραν τοῦ
                νοσοκομείου. Ταύτην ἢνοιξε δυστυχῶς εἰς αὐτὸν ἀντὶ τοῦ θυρωροῦ τελειόφοιτος τῆς ἰατρικῆς
                σχολῆς, προσληφθεὶς ὡς βοηθὸς τοῦ χειρουργοῦ. Ὀ ἀποτρόπαιος ἐκεῖνος ἄνθρωπος ἠσχολεῖτο
                πρὸς διαβόησιν τοῦ ὀνόματὸς του εἰς πειράματα ζωντοτομίας, τῆς συνισταμένης, ὡς γνωστόν,
                εἰς τὴν ἀντὶ πτώματος ἀνατομὴν ζωντανοῦ θύματος πρὸς ἐπισκόπησιν τῆς λειτουργὶας τῶν
                ἐσωτερικῶν του ὀργάνων, τῆς κινήσεως τῶν μυώνων καὶ τῶν ἀποτελεσμάτων τῆς τομῆς νεύρου ἢ
                τῆς ἐξαιρέσεως ἐγκεφαλικοῦ λοβοῦ. Αἱ θηριωδίαι αὗται ἐνδέχεται μὲν νὰ εἶνε χρήσιμοι εἰς
                τοὺς σπουδαστάς, ἀλλ' ἐξ ἀρχῆς ἐπροκάλεσαν καὶ ἐξακολουθοῦσι προκαλοῦσαι τὴν ἀγανάκτησιν
                καὶ τὰς διαμαρτυρήσεις πάντων τῶν ἐχόντων σπλάγχνα.</p>
            <p>Ἡ θέα τοῦ καλοῦ ἐκείνου ζώου, τοῦ ἀσθμαίνοντος ἐκ τοῦ μακροῦ δρόμου, τοῦ σείοντος τὴν
                οὐρὰν καὶ μὲ ἀνθρώπινον βλέμμα ἱκετεύοντος νὰ τοῦ ἀνοιχθῇ ἡ θύρα τῆς αἰθούσης, ὅπου
                ὑπέθετεν ἀκόμη εὑρισκόμενον τὸν αὐθέντην του, δὲν ἴσχυσε νὰ μαλάξῃ τὴν λιθίνην τοῦ
                ζωοτόμου καρδίαν. Συλλαβὼν τὸν ἀνύποπτον Πλούτωνα καὶ δέσας αὐτὸν ἐπὶ τῆς ἀνατομικῆς
                τραπέζης, ἤρχισε νὰ κρεουργῄ τὰς σάρκας του ἀνηλεῶς. Ἐνῷ εἰς τοιαύτην παρεδίδετο
                διασκέδασιν, ἐπέστρεφεν ὁ Κάρλος εἰς τὸ νοσοκομεῖον πρὸς παραλαβὴν τῆς πενιχρᾶς πατρικῆς
                κληρονομίας, ἤτοι δέματος θεατρικῶν ἐνδυμάτων. Ὁ ἐκ τῆς μαχαίρας πόνος καὶ ἡ αἴσθησις
                τῆς προσεγγίσεως τοῦ νεαροῦ κυρίου του μετέδωκαν εἰς τὸν Πλούτωνα δυνάμεις ἱκανὰς νὰ
                συντρίψῃ τὰ δεσμά του καὶ νὰ προβάλῃ κάτωθεν τῆς θύρας τὸν δασύμαλλον αὐτοῦ πόδα
                καταιματωμένον. Σπαραξικάρδιος ἀντήχησε τότε ἡ δυωδία τοῦ πρὸ τῆς κλειστῆς θύρας
                κλαίοντος παιδίου καὶ τοῦ ὄπισθεν αὐτῆς γοερῶς ὑλακτοῦντος σκύλου. Ὁ θόρυβος ἐκεῖνος
                προσείλκυσε τὸν ἰατρόν, εἰς τοῦ ὁποίου τὸ βροντοφώνημα ἠναγκάσθη ὁ ζωοτόμος νὰ ὑπακούσῃ,
                ἀνοίγων τὴν θύραν. Ὁ Πλούτων ἐχύθη εἰς τἀς ἀγκάλας τοῦ ὀρφανοῦ, ὁ δὲ ἰατρὸς ἐπέδειξε καὶ
                πάλιν τὴν ἀγαθότητα τῆς ψυχῆς του, δὶς πτύσας εἰς τὸ πρόσωπον τοῦ βδελυροῦ δημίου καὶ
                ἔπειτα περιδέσας μετὰ πάσης ἐπιμελείας τὰς χαινούσας τοῦ θύματος πληγάς, εἰς τὸ ὁποῖον
                διέταξε νὰ προσφέρωσι πινάκιον γάλακτος καὶ νὰ τὸ ἀφήσωσιν ἔπειτα νὰ ἡσυχάσῃ.</p>
            <p>Ἀδύνατον ὅμως ἦτο νὰ εὕρῃ ὁ Πλούτων ἡσυχίαν πρὸ τῆς ἀνευρέσεως καὶ τοῦ πρεσβυτέρου του
                κυρίου. Εὐθὺς ἔμεινε μόνος, ὠρθώθη ἐπὶ τῶν κλονουμένων ποδῶν του καὶ ἕσπευσεν εἰς τὸ
                θεραπευτήριον καὶ ἐκεῖθεν εἰς τὴν μικρὰν ὑπόστεγον αὐλήν, ὅπου ἀπεθέτοντο μέχρι τῆς
                ἐκφορᾶς των οἱ ἀποθανόντες. Ὁδηγὸν ἔχων τὴν ἀλάνθαστον ῥῖνα του καὶ ὁτὲ μὲν τὴν γῆν, ὁτὲ
                δὲ τὸν ἄνεμον ὀσφραινόμενος κατώρθωσε ν' ἀνεύρῃ καὶ ν' ἀκολουθήσῃ τὴν ὁδὸν πρὸς τὸ
                νεκροταφεῖου. Ἡ ἐλεεινὴ ἐν τούτοις καὶ ἀλλόκοτος ὄψις τοῦ τυλιγμένου εἰς αἱμοβαφῆ πανία
                ἐκείνου σκύλου ἐκίνει τὴν περιέργειαν τῶν διαβατῶν καὶ ἐξήγειρε τὴν ἀσυνείδητον παιδικὴν
                ὠμότητα τῶν ἀγυιοπαίδων, οἵτινες ἔτρεχον κατόπιν αὐτοῦ κραυγάζοντες καὶ λιθοβολοῦντες.
                Τὴν ώραν ἐκείνην ἐξελθόντες οἰ μαθηταὶ τοῦ Λυκείου εἰς τὸν συνήθη ἐσπερινὸν περίπατον
                ἀνήρχοντο ἐν στρατιωτικῇ παρατάξει τὸν ἀνήφορον τῆς Ἄνω Σύρου. Αἱ τάξεις διεσπάσθησαν
                ἀμέσως καὶ πάντες ἐτρέξαμεν εἰς βοήθειαν τοῦ κινδυνεὺοντος φίλου μας, ἐνῷ ἐπρόβαλλε
                πνευστιῶν ὁ Κάρολος ἐξ ἄλλης ὁδοῦ. Ἀλλ' ἦτο πλέον ἀργά. Ὁ Πλούτων, τοῦ ὁποίου ἐξήντλησαν
                τὰς τελευταίας δυνάμεις ἡ ὁρμὴ τοῦ δρόμου, ὁ τρόμος καὶ οἱ λιθοβολισμοὶ κατέπεσε πλησίον
                τῆς πύλης τοῦ νεκροταφείου, μόλις προφθάσας νὰ γλείψῃ τὰς χεῖρας τοῦ παιδίου πρὶν ἢ
                ἐκπνεύσῃ πρὸ τῶν γονάτων του.</p>
            <p>Συλλέξαντες δι' ἐράνου τρεῖς δραχμὰς κατεπείσαμεν δι' αὐτῶν τὸν νεκροθάπτην ν' ἀποθέσῃ
                τὸ λείψανον τοῦ Πλούτωνος εἰς λάκκον σκαφέντα πλησίον τοῦ νεκροταφείου, ἀφοῦ ἀδύνατον
                ἦτο νὰ ταφῇ ἐντὸς αὐτοῦ διὰ τὸν λόγον ὃτι εἶχε τέσσαρας πόδας. Πολλάκις ἔκτοτε
                ἀναγινώσκων ὅσα γράφονται περὶ μελλούσης ζωῆς ἔτυχε νὰ σκεφθῶ ὅτι, ἄν ἀληθεύῃ ἡ γνώμη
                τῶν πιστευόντων ὅτι δὲν ἐπιζῄ εἰς τὸ σῶμα πᾶσα ψυχή, ἀλλὰ μόνη ἡ πίστις, ἡ ἀφοσίωσις, ἡ
                αὐταπάρνησις καὶ ἡ ἀγάπη βραβεύονται εἰς τὰς αἰωνίους μονάς, πολὺ πιθανώτερον παρὰ
                πολλῶν μεταστάντων γνωρίμων μου εἶνε νά εὐρίσκεται ἐκεῖ ἡ ψυχὴ τοῦ καλοῦ ἐκείνου
                σκύλου.</p>
            
        </div></body>
    </text>
</TEI>
