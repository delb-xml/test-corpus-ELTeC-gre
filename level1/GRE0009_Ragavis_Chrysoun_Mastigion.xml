<?xml version="1.0" encoding="UTF-8"?>
<?xml-model href="file:/Users/anna-maria/Downloads/eltec-1.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="GR0009"
    xml:lang="el">
    <teiHeader>
      <fileDesc>
         <titleStmt>
            <title>Τὸ χρυσοῦν μαστίγιον</title>
            <author>
               Ἀλέξανδρος Ρίζος Ραγκαβής
            </author>
            <respStmt>
               <resp>Text encoded by </resp>
               <name xml:id="MS" type="encoder">
                  Μαριάννα Συλίβριλη
               </name>
            </respStmt>
            <respStmt>
               <resp>Text corrected by </resp>
               <name xml:id="VS" type="encoder">
                  Βίβιαν Στάμου
               </name>
            </respStmt>
            <respStmt>
               <resp>Encoding correcting by</resp>
               <name xml:id="AMS" type="encoder">
                  Άννα-Μαρία Σιχάνη
               </name>
            </respStmt>
         </titleStmt>
         <extent>
            <measure unit="pages" > 30 </measure>
            <measure unit="words" > 7957</measure>
         </extent>
         <publicationStmt>
            <p>Incorporated into the ELTeC on <date when="2019-04-05"/></p>
         </publicationStmt>
         <sourceDesc>
            <bibl type="firstEdition">
               <title>Ἑλληνικά Διηγήματα μετά τῶν εικόνων τῶν συγγραφέων</title>
               <author>
                Γεώργιος Κασδόνης
               </author>
               <pubPlace>Ἐν Ἀθήναις</pubPlace>
               <publisher>Βιβλιοπωλείον της Εστίας</publisher>
               <date when="1896"/>
            </bibl>
         </sourceDesc>
      </fileDesc>
      <encodingDesc n="eltec-1">
         <p/>
      </encodingDesc>
      <profileDesc>
         <langUsage>

            <language ident="el-CA">Ελληνικά</language>
         </langUsage>
         <textDesc>
            <authorGender xmlns="http://distantreading.net/eltec/ns" key="M"/>
            <size xmlns="http://distantreading.net/eltec/ns" key="short"/>
            <canonicity xmlns="http://distantreading.net/eltec/ns" key="low"/>
            <timeSlot xmlns="http://distantreading.net/eltec/ns" key="T3"/>
         </textDesc>
      </profileDesc>
      <revisionDesc >
         <change when="2019-04-05">Initial TEI version.</change>
          <change when="2019-09-15">further customisation and correction</change> 
      </revisionDesc>
   </teiHeader>
   <text>
      <front>
         <div type="titlepage">
            <p>Τὸ χρυσοῦν μαστίγιον</p>
         </div>
      </front>
      <body>
         <p>Εἰς τὰς ἀρχὰς τοῦ ἔτους 1841 ὁ στρατηγὸς Βυζῶδος ἐπανῆλθεν εἰς Ἀλγερίαν ὡς γενικὸς
            Διοικητὴς τῶν Γαλλικῶν κατακτήσεων. Ἀλλ᾿ ἐν τῷ διαστήματι τῆς ἀπουσίας του ἡ συνθήκη τῆς
            Τάφνης εἶχε φέρει τοὺς ἀπαισίους καρπούς της· ἡ ἀπερίσκεπτος ἐμπιστοσύνη παρήγαγε τὴν
            ἀτιμώρητον προδοσίαν. Ὀ στρατηγὸς Βυζῶδος, ἐπὶ σκοπῷ τοῦ νὰ εἰρηνεὺσῃ τὴν εἰς αὐτὸν
            ἐπιτετραμμένην ἄλλοτε ἐπαρχίαν Ώράνην, ήτις ἔπασχε πρὸ πάντων ἐκ τῶν ἐπιδρομῶν τοῦ
            Ἀβδελ-Καδέρου, εἶχε πράξει τὸ μέγα πολιτικὸν σφάλμα τοῦ νὰ συνθηκολογήσῃ μετἀ τοῦ Ἐμίρου
            τοὺτου ἐν ὀνόματι ὅλων τῶν Ἀράβων, καὶ οὓτως ἀναγνωρίζων τρόπον τινὰ αὐτὸν ώς ἀρχηγὸν
            τοῦ ἔθνους του, ν᾿αὐξήσῃ τὰ μέγιστα καὶ τὴν ἐπιῤῥοῆν καὶ τὴν δύναμίν του.</p>
         <p>Ὁ πονηρός Ἂραψ ἐξεμετάλλευσεν ἐπιτηδείως τὸ πλεονέκτημα τοῦτο, καὶ διὰ Λιβυκῆς τῷ ὀντι
            πίστεως παραβὰς τὰ συμπεφωνημένα, ἀνέλαβε τὴν ἀφρόνως παραχωρηθεῖσαν αὐτῷ ὰρχηγίαν τοῦ
            ἔθνους του, ἀνεῤῥίπισε τὴν θρησκευτικὴν αὐτοῦ λὺσσαν, καὶ τὸ ἀνεστάτωσεν αὖθις ἀθρόον
            κατὰ τῶν Γάλλων.</p>
         <p>Εἰς τοσοῦτο δὲ προέβη θρασύτητος, ῶστε, διοικοῦντος τὴν Ἁλγερίαν τοῦ Λαβαλέττου, ἡλώνιζε
            μετὰ τῶν ἀγρίων ἱππέων του ὅλην τοῦ τόπου τὴν ἔκτασιν, καὶ ἔφερε πολλάκις τὸν φόνον καὶ
            τὴν λεηλασίαν μέχρις ἐντὸς βολῆς τῶν πυροβόλων τῶν Γαλλικῶν πόλεων, μέχρις αὐτῶν τῶν τοῦ
            Ἀλγερίου πυλῶν.</p>
         <p>Ὄτε λοιπόν ἕφθασεν ὁ Βυζῶδος, μέγας προὒκειτο ἀγὼν εἰς αὐτόν, νὰ ἐκτείνῃ τὴν γαλλικὴν
            κυριαρχίαν ἐκ τῶν τετειχισμένων χωρίων, ὃπου εἶχε περισταλῆ, ἐπὶ πᾶσαν τὴν χώραν, νὰ
            ταπεινώσῃ τὴν ὀφρὺν τοῦ Ἐμίρου, καὶ νὰ ἐλευθερώσῃ τοὺς κατακτητάς, στενῶς
            πολιορκουμένους ὑπὸ τῶν κατακτηθέντων.</p>
         <p>Ἀλλ ὅτε ἔφθασεν, ἦτο συγχρόνως τῆς ἀποκρέω καιρός, καὶ ἡ κοινωνία τοῦ Ἀλγερίου,
            ἐσχηματισμένη ἤδη'κατ εἰκόνα καὶ καθ᾿ ὁμοίωσιν τῆς Παρισινῆς, ἠμερίμνει περὶ κυριαρχίας
            καὶ περὶ Ἐμίρου καὶ περὶ κατακτήσεων, καὶ εἶχεν ἀξιώσεις διασκεδάσεων καὶ χορῶν, διότι ὁ
            Γάλλος καυχᾶται ὅτι χορεύει καὶ ἐπὶ τοῦ κρατῆρος. Τὰς ἀξιώσεις δὲ ταύτας δὲν ἐδὺνατο
            ἀποινὶ νὰ περιφρονὴσῃ ὸ Διοικητής.</p>
         <p>Ὀ στρατάρχης Βυζῶδος ἔδιδε λοιπὸν χορὸν εἰς τὴν οἰκίαν του. Εἰς τὰς αἰθούσας του
            κατέστιλβον φῶτα καὶ κρὺσταλλα, ἄνθη καὶ ὡραῖαι γυναῖκες, ὥστε ἐκπληττόμενος ἤθελες
            ἀμφιβάλλει ἂν εὑρίσκεσαι εἰς τὴν πόλιν τῶν Ἀφρικανῶν πειρατῶν, ἤ εἰς τὸ ἐν Παρισίοις
            προάστειον τοῦ ἀγίου Γερμανοῦ. Ἡ συῤῥοὴ ἦτο μεγίστη, αἱ ἐνδυμασίαι χαριέσταται καὶ
            λαμπρόταται ἐνταυτῷ.</p>
         <p>Αἱ κυρίαι, κατὰ συστήματα συνεσπειρωμέναι, ἐπεκρίνοντο ἀμοιβαίως, καὶ ἐδέχοντο μετὰ
            κατασκοπευτικοῦ βλέμματος πᾶσαν νεωστὶ εὶσερχομένην, μὴ τὸ ἔνδυμά της προσκροὺῃ κατά τι
            εἰς τὴν τελευταίαν ἐφημερὶδα τοῦ συρμοῦ, δηλαδὴ εἰς τὴν τελευταίως ἀφιχθεῖσαν εἰς
            Ἀλγερίαν, διότι ὁ ἠλεκτρικὸς τηλέγραφος ἤ δὲν εἶχεν ἐφευρεθῆ εἰσέτι, ἤ δὲν εἶχεν εἰσέτι
            τεθῆ εἰς τὴν διάθεσιν τῶν ἀγγελιῶν τοῦ συρμοῦ.</p>
         <p>Οἱ δὲ ἄνδρες, οἱ μὲν νεώτεροι ἐπτερύγιζον περὶ τὰς κυρίας, οἱ δὲ ὡριμώτεροι συνωμίλουν
            περὶ τοὐ συμβάντος τῆς ἡμέρας, τῆς πρό τινων ὡρῶν ἀφιχθείσης εἰδήσεως, ὅτι σῶμα Ἀράβων,
            αἰφνιδίως ἐπιφανέν, ἐτόλμησε ν᾿ ἀρπάσῃ, ἀποστολὴν στρατιωτικῶν ἐφοδίων μόλις μίαν ὥραν
            μακρὰν τῆς πόλεως.</p>
         <p>Εἷς δὲ μόνος νέος την ἡλικίαν, εὐειδὴς τὴν ὄψιν, ἔμενε τῶν ἄλλων μακράν, καὶ οὔτε μετὰ
            τῶν γυναικῶν διεσκέδαζεν, οὕτε εὶς τῶν άνδρῶν τὴν συνδιάλεξιν ἀνεμίγνυτο, ἀλλ᾿ ἐφαίνετο
            ἔχων ἀλλαχοῦ ἠσχολημένον τὸ πνεῦμα, ἤ περιμένων τινά· διότι, ἐρειδόμενος εἰς μίαν τῶν
            ἐπιχρύσων λυχνιῶν τῆς αἰθοὺσης, προσήλου τοὺς ὀφθαλμοὺς εἰς τὴν θύραν ἀναποσπάστως. Ὁ
            νέος οὗτος ἦν ὁ Ῥιχάρδος Δυβαλλών, γραμματεύς τοῦ πρωτοδικείου τῆς Ἀλγερίας.</p>
         <p>Ἀπέναντι δὲ τοῦ μέρους ὃπου οὗτος ἴστατο σύννους, ἐκάθητο μεταξὺ ἄλλων πολλῶν γυναικῶν
            καὶ μία, ὑπερβᾶσα πρὸ πολλοῦ ἤδη τὰ ὅρια τῆς νεότητος, ἀλλ᾿ ἔχουσα φυσιογνωμίαν
            εὐάρεστον καὶ θελκτικὴν πάντοτε, διότι ἐπὶ τῶν συμμέτρων καὶ εὐγενῶν τοῦ προσώπου της
            χαρακτῆρων ἐπέπνεε γλυκὺτης καὶ ἀγαθότης. Αὕτη έστρεφε συνεχῶς τὰ βλέμματά της πρὸς τὸν
            Ῥιχάρδον, τὸν ἠτένιζε μετὰ μερίμνης περιπαθοῦς, καὶ πᾶν νέφος, ὅσον λεπτὸν καὶ ἂν ἦτον,
            ἀναβαῖνον εἰς ἐκείνου τὸ μέτωπον, ἀντηνακλᾶτο συμπαθητικῶς εἰς τοὺς ὀφθαλμοὺς της. Ἡ
            κυρία αῦτη ἦν τοῦ Ῥιχάρδου ἡ μήτηρ.</p>
         <p>Τῆς κυρίας Δυβαλλών ἡ καρδία ἦν ἑστία ἀφοσιώσεως καὶ ἀγάπης· νυμφευθεῖσα ἐπὶ νεότητός
            της τὸν ἄνδρα ὃν ἐνθέρμως ἠγάπα, εἶχεν ἀφιερώσει ὅλην της τὴν ζωὴν εἰς αὐτόν, καὶ
            συνταυτίσει τὴν ὕπαρξίν της μετὰ τῆς ἐδικῆς του· διερχομένη δ᾿ ἀπραγμόνως τὸν βίον εἰς
            τὰς άγκάλας του, δὲν ἐνόει ὅτι ύπῆρχεν εὐτυχία μακράν τού, ἣ ὅτι χωρὶς αὐτοῦ ἦν δυνατὴ ἡ
            ζωή.</p>
         <p>Ἀλλ᾿ ὅταν ἡ ἄστατος τύχη ἐγκατέλειψε τὰ ὅπλα τού Ναπολέοντος, καὶ τὸ ἑκατονθήμερον
            μετέωρον ἐσβέσθη εἰς τὰ πεδία τοῦ Βατερλῶ, καὶ ἔμελλε νὰ βυθισθῇ διὰ παντὸς εἰς τοῦ
            Ἀτλαντικοῦ Ωκεανοῦ τὰ ἄγνωστα κύματα, τότε ὁ Κ. Δυβαλλών, ἐλθών πρὸς τὴν φιλτάτην του
            σύζυγον, τὴν ἐφίλησε κλαίων, καὶ θέτων τὸν υἱόν του ἐπὶ τῶν γονάτων της,</p>
         <p>—Φύλαξον τοῦτον, τῇ εἶπε· δίδαξον αὐτὸν νἀγαπᾷ τὴν πατρίδα του, νὰ πράττῃ τὴν ἀρετήν, νὰ
            ἐνθυμῆται τὸν πατέρα του. Ἔχε τον πλησίον σου ἀντ᾿ ἐμοῦ. Ἢλπισα νὰ σ᾿ ἔχω γλυκεῖαν
            σύντροφον μέχρι τοῦ τάφου αὐτοῦ, ἀλλ᾿ αὐστηρὸν χρέος ἄλλως μοὶ διατάττει. Ὁ αὐτοκράτωρ,
            ὁ εὐεργέτης μου, τῆς Γαλλίας ὁ ἥρως, ἀπάγεται δέσμιος. Θὰ ἤμην ἀνάξιος σοῦ καὶ τῆς
            ἀγάπης σου, ἂν τὸν ἐγκατέλειπον σήρερον. Ἔχε ὑγείαν. Ἐλπίζω νὰ ἐπανέλθω· ἀλλ ὅπως
            δήποτε, σοὶ ἐμπιστεύομαι τὸν υἱόν μας.</p>
         <p>Εἰς τὰς λέξεις ταύτας ἡ Κ. Δυβαλλὼν ἔπεσεν ἡμιθανής. Ὁποίαν δήποτε συμφοράν, ἤθελε τὴν
            δεχθῆ καρτερικῶς· ἀλλ ὁ χωρισμὸς οὗτος ἀνέσπα πρόῤῥιζον πᾶσαν την ἐπὶ τῆς γῆς ἐλπίδα
            της. Ἔκλαυσεν, ἐφώναξε, παρεκάλεσεν, ἀλλ᾿ ὁ Δυβαλλών, εἰ καὶ μετὰ σπαραττομένης καρδίας,
            ἀνεχώρησεν ὅμως, ὑποσχεθεὶς ὅτι θέλει ἐπανέλθει μεθ᾿ ἑνὸς ἔτους παρέλευσιν.</p>
         <p>Ἡ δυστυχὴς γυνή του διήρχετο τὰς μὲν νύκτας κλαίουσα, τὰς δὲ ἡμέρας μετροῦσα πᾶσαν
            παρερχομένην στιγμήν, ἥτις ἠλάττου τοῦ χωρισμοῦ τὴν διάρκειαν. Ἀλλὰ τὸ ἔτος παρῆλθε, καὶ
            εἰς τὸ τέλος αὐτοῦ ἀντὶ τοῦ Δυβαλλῶνος, ἔφθασεν ... ἡ εἴδησις τοῦ θανάτου του.</p>
         <p>Ἡ ἀπελπισία τῆς ἀθλίας χήρας ἕχει ἀνάγκην περιγραφῆς; Ἐπὶ πολλὰς ἡμέρας οἱ ἰατροὶ
            ἐφοβοῦντο περὶ τῆς ζωῆς της. Τέλος ἐν μιᾷ τῶν ἡμερῶν, λαβοῦσα εἰς χεῖράς της τὸν μικρόν
            της Ῥιχάρδον,</p>
         <p>—Ὄχι! δὲν θ᾿ ἀποθάνω! ὰνέκραξεν. Εἰς ἐμὲ σ᾿ ἐνεπιστεύθη ὁ πατήρ σου· ἐκ τοῦ οὐρανοῦ μ᾿
            ἐπιβλέπει, καὶ διατάττει νὰ μὴ σ ἐγκαταλείψω. Φίλτατον τέκνον! Εἶσαι ἡ ζῶσα εἰκών του·
            διὰ σὲ θὰ νικήσω νίκην ἡρωϊκήν, θὰ νικήσω τὴν ἀπελπισίαν μου!</p>
         <p>Καὶ ὡς εἶπεν οὕτω καὶ ἔπραξεν; Ἀπὸ τῆς ἡμέρας ἐκείνης ἐφάνη ἡσυχωτέρα, δηλαδὴ τὴν μὲν
            θλῖψίν της ἀπέκρυψεν ἀπὸ τῶν βεβήλων ὀμμάτων, τὴν δὲ ἀγάπην της συνέστειλεν ἐντὸς τῆς
            καρδίας της, καὶ τὴν ἐπέθεσεν ὅλην ἐπὶ τὸν υἰόν της καὶ μόνον. Αὐτὸν ἐθεώρει ὡς προσφιλῆ
            τοῦ ἀνδρός της παρακαταθήκην, ὡς μόνον δεσμόν της πρὸς τὴν ζωήν, ὡς μόνην σχέσιν πρὸς τὸ
            παρελθόν, τὸ περιέχον τὴν εὐτυχίαν της.</p>
         <p>Καθ᾿ ὅσον ηὕξανε τὸ παιδίον, κατὰ τοσοῦτον οἱ χαρακτῆρές του διεμορφοῦντο εἰς ὁμοιότητα
            τοῦ πατρός του, καὶ τοσοῦτον προὐχώρει ἡ φιλοστοργία της μέχρι παραφὸρου λατρείας. Καθὼς
            εἰς τὴν βρεφικῆν ἡλικίαν του ἠγρύπει παρὰ τὴν κοιτίδα του ἀνησύχως παραμονεύουσα πᾶν
            κίνημα, πᾶν νεῦμα, πᾶσαν φωνήν του, οὕτω καὶ ἀφ᾿ οὖ ηὕξησεν εἰς νεανίαν, κεκοσμημένον
            δι᾿ ἐξαιρέτων προτερημάτων, ἡ μητρικὴ αὐτῆς μέριμνα δὲν ἔπαυσε παρακολουθοῦσα αὐτόν,
            διότι ἡ χαρά του ἦτον ἡ μόνη εὐδαιμονία της, καὶ ἡ ἀθυμία του ἡ μόνη της θλῖψις.</p>
         <p>Ἐπειδὴ δὲ ἡ τῆς καρδίας της ὀξυδέρκεια ἀνεκάλυψε πρό τινων ἡμερῶν σκιάν τινα μελαγχολίας
            ἐπὶ τοῦ προσώπου του, διὰ τοῦτο κατὰ τὴν στιγμὴν ταύτην παρετήρει ἀνησύχως τὸ πρόσωπόν
            του, καὶ τὴν ἐπ αὐτοῦ ἐπιγεγραμμένην κατήφειαν. Ἀλλὰ τέλος τὸν εἶδε κινηθέντα ἀπὸ τῆς
            θέσεώς του, καὶ φαιδρῶς μειδιάσαντα, καὶ τότε παρηγορηθεῖσα ἐστράφη πρὸς τὰς παρ᾿ αύτὴν
            παρακαθημένας κυρίας, καὶ ἤρχισε νὰ συνδιαλέγηται μετ᾿ αὐτῶν.</p>
         <p>Ἂν ὅμως ἡ Κ. Δυβαλλών εἶχεν ἐξακολουθήσει τὰς παρατηρήσεις της, ἤθελεν ἰδεῖ ὅτι οὐ μόνον
            μειδίαμα διέστειλεν αἴφνης τὰ χείλη του, ἀλλὰ καὶ ἐπὶ τὰς παρειάς του ἐπεχύθη ταχὺ
            ἐρύθημα, ὅτι δὲ προὐκάλεσεν ἀμφότερα ἡ εἰς τῆς αἰθούσης τὴν θύραν ἐμφάνισις τοῦ Κ.
            Σαὶν-Μαρτίνου, ταμίου τῆς διοικήσεως, καὶ τῆς ἀνεψιᾶς αὐτοῦ Ἰουλίας.</p>
         <p>Δὲν ἐτάραξε δ᾿ ἡ ἄφιξις αὐτῶν μόνον τὸν Ῥιχάρδον, ἀλλ᾿ ὀλίγου δεῖν ὅλους τοὺς
            παρευρισκομένους εἰς τὸν χορόν· διότι ὅλα τὰ βλέμματα ἐστράφησαν προς τὴν Ἰουλίαν, καὶ
            ὅλα τὰ δίοπτρα ἀπεσκόπευσαν προς αὐτήν. Καὶ οἱ μὲν ἄνδρες ἐθαύμαζον τὸ ἐξαίσιον κάλος
            τῶν μεγάλων καὶ ζωηρῶν ὀφθαλμῶν της, τὴν κόμην της, καταμέλαιναν ὡς πτερὸν κόρακος, τὸ
            ὑπόχρυσον τοῦ προσώπου της χρῶμα, δίδον εἰς τὴν μορφήν της μεσημβρινὸν τὺπον
            ἐμφαντικώτατον, αἱ δὲ γυναῖκες μετὰ λεπτόλογον ἔρευναν ἠναγκάζοντο νὰ ὁμολογήσωσιν ὅτι
            ἦτο χαριεστάτη, καὶ ὅτι ἡ ἐνδυμασία της οὐδὲν είχε το ἐπιλήψιμον.</p>
         <p>Ὀ στρατηγὸς Βυζῶδος ἐδέχθη τοὺς νεοελθόντας μετὰ μεγάλης περιποιήσεως. Ώς δ᾿ ἐτελείωσαν
            αἱ πρῶται δεξιώσεις, καὶ ἡ Ἰουλία προὐχώρει πρὸς τὰς λοιπὰς γυναῖκας, πλησιάσας πρὸς
            αὐτὴν ὁ Ῥιχάρδος,</p>
         <p>—Τούλάχιστον ἀπόψε, εἶπε, θὰ μοι δώσετε, Κυρία, τὸ Κοτιλλιόν. Ἀπόψε ἔφθασα πρῶτος.</p>
         <p>Ἡ Ἰουλία ἤνοιγε τὸ στόμα ν᾿ ἀποκριθῇ, καὶ πιθανῶς νὰ δεχθῇ, ὅτε ὄπισθεν ὁρμῶν εἷς τῶν
            ὑπασπιστῶν τοῦ στρατάρχου, ὁ Κόμης Δὲ Λαφεριέρ, νέος λαμπρὸς τὸ ἐξωτερικόν, ὑπἐρήφανος
            καὶ διὰ τὴν παλαιάν του εὐγένειαν καὶ διὰ τὸν μέγαν του πλοῦτον, καὶ χορευτής
            ἂριστος,</p>
         <p>—Δὲν ἐφθάσατε πρῶτος, εἶπε προπετῶς. Ἡ Κ. Ἰουλία εἶχεν ὑποσχεθῆ τὸ Κοτιλλιόν εἰς ἐμέ,
            καθώς καὶ τὸν πρῶτον στρόβιλον (βάλς), ὅστις ἰδοὺ ἀρχίζει. Δὲν εἶναι ἀληθές, Κυρία;</p>
         <p>—Ναί, τῷ ὄντι. Λυποῦμαι, Κύριε Δυβαλλών, εἶπεν ἡ Ἰουλία μετ᾿ ἀγγελικοῦ μειδιάματος, ἐν ῷ
            ἔτεινε τὴν χεἰρά της πρὸς τὸν Κόμητα.</p>
         <p>Ἡ πονηρἀ ἐψεύδετο ἀσυνειδήτως.</p>
         <p>—Οὕτε ἀπόψε! ἐψιθύρισεν ὁ Ῥιχάρδος, ἐνῷ ἐστρέφετο ἴνα μακρυνθῇ· καὶ τὸ πρόσωπόν του,
            διαφανὲς κάτοπτρον τῆς ψυχῆς του, ἀπὸ ἐρυθροῦ ἔγινε κάτωχρον.</p>
         <p>Ἡ Ἰουλία τὸν ἠτένισε μίαν στιγμὴν σιωπῶσα. Ἔπειτα δέ, διερχομένη πλησίον του ἵνα λάβῃ,
            τὴν θέσιν της εἰς τὸν χορόν,</p>
         <p>—Ἔχω ἀκόμη τὸν τρίτον ἀντίχορον, τῷ εἶπε. Τὸν δέχεσθε; </p>
         <p>Ὁ Ῥιχάρδος ἔκλινε ψυχρῶς εἰς σχῆμα παραδοχῆς, καί τοῦ προσώπου του ηὕξησεν ἡ
            ώχρότης.</p>
         <p>—Χωριζόμεθα φίλοι λοιπόν; ἐπρόσθεσεν ἡ Ἰουλία, ἀπευθύνουσα εἰς αὐτὸν γοητευτικὸν
            βλέμμα.</p>
         <p>Ὀ Ῥιχάρδος ἒκλινεν ἐκ νέου τὴν κεφαλήν, καὶ ὅλον του τὸ αἷμα συνέῤῥευσεν εἰς τὰς παρειάς
            του. </p>
         <p>B'</p>
         <p>Ἡ συναναστροφὴ ἦτο ζωηροτάτη, καὶ ἡ Ἰουλία, πλήρης εὐθυμίας, ἐχόρευεν ὡς πτερωτὴ καὶ
            ἐλάλει ὡς χελιδών.</p>
         <p>Μετὰ τὸν πρῶτον χορὸν ἐλθοῦσα ἐκάθησε πλησίον τῆς Κ. Δυβαλλῶνος, ἥτις εἰς τοιαύτας
            περιστάσεις τῇ ἐχρησίμευε πολλάκις ὡς μήτηρ, διότι μητέρα δὲν εἶχεν.</p>
         <p>Ἀπ᾿ αὐτῆς τῆς κατακτήσεως ὁ πατήρ της ἦλθεν εἰς Ἀλγερίαν, ὅπου καὶ ἐφονεύθη· ἐκτοτε
            δ᾿ἔμεινεν αὐτὴ πλησίον τῆς Κυρίας Σαὶν-Μαρτίνης, τῆς θείας της, ἥτις ἦτο ἡ πλησιεστέρα
            της συγγενής. Ἡ Κυρὶα ὅμως αὐτῆ, φιλάσθενος οὖσα, δὲν ἐδύνατο νὰ την συνοδεύῃ πάντοτε
            εἰς τὰς συναναστρὸφάς· διὰ τοῦτο ἡ Ἰουλία ἤθελεν εὐρίσκεσθαι εἰς δεινὴν καὶ δυσάρεστον
            θέσιν ἐν μέσῳ τοῦ κόσμου, ἂν ἡ Κυρία Δυβαλλών, συμπαθὴς καὶ εὐεργετικὴ πάντοτε, δὲν
            ἐξέτεινεν ἐπ᾿ αὐτῆς σκιὰν προστάτιν.</p>
         <p>Πλησίον της δ᾿ ἐκάθησε μετὰ τὸν χορὸν καὶ ὁ συγχορευτής της, καὶ αἱ συνδιαλέξεις των
            ἐξηκολοὺθησαν ζωηρότεραι καὶ εὐθυμότεραι παρὰ πρότερον. Ὀ Ῥιχάρδος μέχρι τοῦ τρίτου
            ἀντιχόρου δὲν ἐπλησίασε διόλου εἰς τὴν Ἰουλίαν, ἀπέφευγε δὲ καὶ νὰ διέλθῃ ἐμπρός της, ἣ
            νὰ ὑψώσῃ τοὺς ὀφθαλμούς ἐπ᾿αὐτήν. Ἀλλ᾿ ὡς ὁ ὐπὸ μαγνητικήν ἐπιῤῥοὴν διατελῶν βλέπει καὶ
            τὰ μὴ παρόντα καὶ ἀκούει καὶ τὰ μᾶλλον μεμακρυσμένα, οῦτω καὶ αὐτὸς εἶχε διηνεκῶς πρὸ
            ὀφθαλμῶν του τὴν Ἰουλίαν καὶ τὸν νέον Κόμητα, καὶ εἰς τὸ ἄλλο ἄκρον τῆς αἰθούσης ὅταν
            κατέφευγεν, ἔβλεπεν ὅμως ἐκείνης τὸ φαιδρὸν μειδίαμα, καὶ ἤκουε τὸν ταραχὼδη τοῦ Κόμητος
            γέλωτα· διότι ὅσον καὶ ἂν ὁ Ῥιχάρδος ἐπροσπάθει κατὰ τὴν στιγμὴν ταύτην ν᾿ ἀποδείξῃ εἰς
            ἑαυτὸν τὸ ἐναντίον, εἶναι βέβαιον ὅτι ἐλάτρευε τὴν Ἰουλίαν μετὰ πάσης τῆς δυνάμεως ψυχῆς
            ἐνθέρμου καὶ ποιητικῆς ὡς ἡ ἐδική του.</p>
         <p>Ἐνόμισε μάλιστα εἰς διαφόρους περιστάσεις ὅτι τὸ αἴσθημά του διωρᾶτο ὑπὸ τῆς νέας, καὶ
            ὅτι δὲν ἕμενεν οὐδ᾿ αύτὴ ἀδιάφορος πρὸς αὐτό. Ἀλλὰ τῆς Ἰουλίας ὁ χαρακτὴρ ἦτο φαινόμενον
            ἀντιφάσεων, πλήρης αἰδήμονος συστολῆς συγχρόνως καὶ πλήρης ἀνδρικῆς τόλμης, δεκτικὸς
            σφοδρῶν αἰσθημάτων καὶ ἐνταὐτῷ ἐλαφρᾶς ἐπιπολαιότητος, φλογερὸν ἡφαίστειον ἐἰς τὸ βάθος,
            ἀνθηρὸς λειμὼν εἰς τὴν ἐπιφάνειαν, ὀλισθηρὸς χαμαιλέων, συμμεταβάλλων χρῶμα μετὰ τῶν
            περικυκλούντων αὐτὸν χρωμάτων.</p>
         <p>Διὰ τοῦτο, ἐν ῷ ὁ Ῥιχάρδος ἐνόμιζεν ὅτι ἀνεκάλυπτεν ἀληθῆ συγκίνησιν καὶ ἐμβριθῆ
            αἴσθησιν εἰς αὐτήν, καὶ ἡ λέξις ἥτις ἔμελλε νὰ μεταβάλῃ την ζωήν του πᾶσαν εἰς χαρὰν
            παραδείσου ἐθλίβετο φλογερὰ εἰς τὰ χείλη του, αἴφνης τὴν ἕβλεπε κούφως μετατρεπομένην,
            τὰς ματαίας τέρψεις ἐκθύμως ἐπιζητοῦσαν, καὶ ἡ λέξις ἀπὸ τῶν χειλέων του κατήρχετο πικρὰ
            εἰς τὴν καρδίαν του πάλιν, καὶ ἕμενεν ἀπορῶν ἂν ἠγάπα τὴν ἐντελεστέραν ἤ τὴν κοινοτέραν
            τῶν γυναικῶν. </p>
         <p>Πρὸ πάντων δὲ μετὰ τὴν ἄφιξιν τοῦ στρατάρχου Βυζώδου, τῆς Ἰουλίας ἡ κεφαλὴ ἐφαίνετο μὴ
            δυνηθεῖσα ν᾿ ἀνθέξῃ εἰς τὴν χρυσόκροσσον στολήν, εἰς τοὐς ἀργυροῦς πτερνιστῆρας, εἰς τὸν
            ξανθὸν μύστακα, εἰς τὸ εὐγενὲς ὄνομα, εἰς τὴν φήμην τοῦ πλούτου, καὶ εἰς τὸν γερμανικὸν
            στρόβιλον τοῦ Κόμητος Δε-Λαφεριέρου. Εἰς ὅλους, τοὺς χορούς, εἰς ὅλας τὰς διασκεδάσεις,
            εἰς ὅλας τὰς έκδρομάς, πεζὰς ἤ ἐφίππους, ὁ Κόμης ἦτο πλησίον της πάντοτε, καὶ ἡ
            λαμπρότης τοῦ ὑπασπιστοῦ τοσοῦτον συνεσκίαζε τὴν τοῦ Ῥιχάρδου εἰκόνα, ὥστε εἵδομεν τὴν
            Ἰουλίαν καταφυγοῦσαν ὡς καὶ εἰς ψεῦδος ἵν᾿ ἀποφύγῃ αὐτὸν καὶ δώσῃ τὸ Κοτιλλιόν εἰς τὸν
            προτιμώμενον χορευτήν.</p>
         <p>Τέλος ἔφθασεν ὁ τρίτος ἀντίχορος. Ὁ Ῥιχάρδος ἦλθε πρὸς τὴν Ἰουλίαν, ὅλος τρέμων ἐκ
            συγκινήσεως, καὶ κλίνας σιωπηλῶς πρὸς αὐτήν, τὴν ὡδήγησεν εἰς τὴν θέσιν της. Ὄταν
            ἠθέλησε νὰ τῇ ἀποτείνῃ τὸν λόγον, ἡ φωνή του ἦτο πλήρης δακρύων. Ἀλλ᾿ ἡ Ἰουλία ἦτο τόσον
            φαιδρά, τόσον εὔθυμος, τῷ ὡμίλει τόσον φιλικῶς, μετὰ τόσης ἐμπιστοσύνης, ἔπειτα δ᾿ ἦτο
            τόσον ὡραία, ῶστε ὁ Ῥιχάρδος, ἐλθὼν μετ᾿ ἀποφάσεως νὰ μείνῃ ὰδιάφορος καὶ ψυχρός, καὶ
            μετὰ τὸν χορὸν νὰ μακρυνθῇ ἀπὸ πλησίον της διὰ πάντοτε, συνεταράχθη κατ᾿ ἀρχάς, μετὰ
            ταῦτα παρεδόθη εἰς ἄφραστον γοητείαν, καὶ μετὰ τὸ τέλος τοῦ ἀντιχόρου, ὡς παιδίον
            πειθόμενος εἰς τὸ πρῶτόν της νεῦμα, ἔσπευσε μετὰ παλλοὺσης καρδίας νὰ καθήσῃ εἰς θέσὶν
            ἣν τῷ ἒδειξε κενὴν πλησίον της. </p>
         <p>Ἀλλ᾿ ἐνῷ συνωμίλουν, καὶ ἡ συνδιάλεξις ἐλάμβανε χαρακτῆρα ὅλως ἐμπιστευτικόν, καὶ ὁ
            Ῥιχάρδος ἐπέτα εἰς τὸν ἕβδομον οὐρανὸν, ἀπὸ τοῦ ἄλλου πὲρατος τῆς αἰθούσης ὁρμᾷ ὁ Κόμης
            θορυβωδῶς, λαμβάνει τὴν πρώτην τυχοῦσαν καθέδραν, καὶ κάθηται ἐμπρὸς τῆς Ἰουλίας, ὥστε
            νὰ γίνῃ εἰς τὸν διάλογον τρίτος. Ὀ Ῥιχάρδος ᾑσθάνθη ἰσχυρὸν πεῖσμα ἐντός του, ἀλλ᾿
            ἐνόμισεν, ἣ τοὐλάχιστον ἐπροφασίσθη καθ᾿ ἑαυτόν, ὅτι νομίζει ἄτοπον νὰ ἐγερθῇ τότε καὶ
            ν᾿ ὰπέλθῃ.</p>
         <p>Ἀπὸ λόγου εἰς λόγον ὡμίλησαν καὶ περὶ τῶν Ἀράβων τῶν φανέντων περὶ την πόλιν.</p>
         <p>—Ἄν ἔλθουν νὰ μᾶς προσβάλουν οἱ Ἄραβες, ἐλπίζω ὅτι θὰ μᾶς ὑπερασπισθῆτε, κύριε Κόμη,
            εἶπεν ἡ Ἰουλία μετὰ φιλαρέσκου τρόπου πρὸς τὸν Δε-Λαφεριέρον.</p>
         <p>—Τὸ ξίφος τοῦτο εὶναι εἰς τὴν διάθεσίν σας, ἀπεκρίθη ὁ ἀξιωματικός. Ὄταν σᾶς
            ὑπερασπίζεται, ἠμπορεῖ ν᾿ ὰντιταχθῄ καθ᾿ὅλης τῆς Ἀραβίας, τῆς Πετραίας καὶ τῆς
            Εὐδαίμονος. Δεχθῆτέ με ὡς ἱππότην σας, καὶ μὴ ἔχετε φόβον.</p>
         <p>—Ἐννοεῖται ὅτι θέλομεν χύσει τὸ αἷμά μας ὐπὲρ ὑμῶν ἔσπευσε νὰ προσθέσῃ ζωηρῶς ὁ
            Ῥιχάρδος, καὶ ὅτι θέλετε ἔχει σώματά μας προπύργιον.</p>
         <p>—Βλέπετε, Κυρία, ὁποία μάγισσα εἶσθε ; εἶπεν ὁ Κόμης χαριεντιζόμενος. Τὸν Κ. Δυβαλλῶνα,
            τὸν εἰρηνικὸν ὑπερέτην τῆς Θέμιδος, μετεβάλατε αἴφνης εἰς πολεμιστήν αἰμοχαρῆ. Ὁ Κ.
            Δυβαλλών ἐπεμβαίνει εἰς τὰ δικαιώματἀ μας.</p>
         <p>Ὀ Ριχάρδος ἦτον ἐτοιμος ν᾿ ἀπαντήσῃ πικρόν τινα λόγον· ἀλλὰ συνῃσθάνθη ὅτι ἐδύνατο νὰ
            φανῇ γελοῖος, καἰ ἐσιώπησεν.</p>
         <p>—Ἂν ἢμην ἀνηρ, εἶπεν ἡ Ἰουλία, ἀποβλέπουσα πρὸς τὸν Λαφεριέρον, ἢθελον γὶνει στρατιώτης.
            Εἶναι τὸ μόνον ἐπάγγελμα ἂξιον τοῦ ἀνδρός. Τί εὐγενέστερον τοῦ νὰ στηρίζηταί τις ἐπὶ τῆς
            ἀνδρίας του, καὶ οὐδένα φοβούμενος, νὰ σώζῃ προσέτι καὶ νὰ ὐπερασπίζηται καὶ τοὺς φίλους
            του ;</p>
         <p>—Καὶ ἡ ἀνδρία, εἶπεν ὁ 'Ριχάρδος, δεχθεὶς τήν ψυχήν ἐκ τῶν ἀπερισκέπτων τούτων λόγων,
            εἶναι ἄφευκτον νὰ εὑρίσκηται μόνον ὑπὸ τήν στολήν τοῦ στρατιώτου ;</p>
         <p>—Τοὐλάχιστον, ἀπήντησεν ἡ φιλόγελως κόρη, ὑπὸ τὸν μανδύαν τοῦ δικαστοῦ δὲν θὰ μᾶς
            πείσητε ὅτι πρέπει νὰ τήν ζητήσω. Δὲν εἶναι ἀληθἑς, κύριε Κόμη ;</p>
         <p>—Κυρία, ἀπεκρίθη ὁ Κόμης καγχάζων ἂν κυριεύσωσί ποτε οἱ Ἀραβες τὸ Ἀλγέριον, δὲν σᾶς
            συμβουλεύω νὰ προσφὺγετε εἰς τὸ δικαστήριον ἵνα σωθῆτε.</p>
         <p>—Ὅταν ἔλθῆ ἡ ώρα τῆς δοκιμασίας, εἶπεν ὁ Δυβαλλών, ἐν ῷ ἢρχιζεν ἢδη ν᾿ ἀναβράζῃ, τὸ αἶμά
            του, τότε θέλομεν ἰδεῖ ποῦ ὐπάρχει ἡ ὰληθής ἀνδρία.</p>
         <p>—Ὤ! κὺριε Δυβαλλών, εἶπεν ἡ Ἰουλία, μᾶς πέμπετε εἰς τὰς Ἐλληνικὰς καλάνδας. Χθὲς ἐπηγα
            ἔφιππος ἕως εἰς τὴν Μεγάλην Βρύσιν, καὶ ἐκεῖ, εἰς τὴν πλάτανον, ἐλησμόνησα τὸ χρυσοῦν
            μου μαστίγιον. Πρὸ ὀλίγου ἐπρότεινα εἰς τὸν κύριον Κόμητα νὰ μοὶ τὸ φέρῃ αὕριον, ἀλλὰ
            μοὶ ἀπεκρίθη ὅτι εἶναι ἀδύνατον, διότι οἱ Ἄραβες κατέχουσι τήν δίοδον. Ἄν εἶσθε ὁ ἣρως
            ὁποῦ μᾶς λέγετε, ἰδοὺ καιρὸς νὰ τὸ ἀποδείξητε· φέρετἑ μοι τὴν μάστιγά μου,νὰ σᾶς δώσω
            τὸν στέφανον τῆς ἀνδρίας.</p>
         <p>—Ἀπατᾶσθε, Κυρία· δὲν ἐπαγγέλλομαι τὸν ἣρωα, εἶπεν ὁ Ριχάρδος συστέλλων τὰς ὀφρῦς.</p>
         <p>Καὶ στραφεὶς μετὰ βαθεῖαν ὺπόκλισιν, ἐμακρύνθη, διότι ἤρχιζεν ὁ vέος χορός· δι ὅλης δὲ
            τῆς ἑσπέρας δὲν ἐπλησίασεν εἰς αύτὴν πλέον.</p>
         <p>Εὶς τὸ Κοτιλλιὸν ἡ Ἰουλία τὸν ἀνεκάλυψεν εὶς μίαν γωνίαν ίστάμενον ὠχρὸν καὶ ἀκίνητον,
            καὶ ἦλθε πρὸς αὐτὸν νὰ τὸν ἐκλέξῃ δι᾿ ἒνα γύρον. Ὀ 'Ριχάρδος ἐχόρευσε, καὶ τὴν ἄφησεν
            εἰς τὴν θέσιν της, εύγαριστήσας αὐτὴν διὰ βαθείας κλίσεως τῆς κεφαλῆς, χωρὶς νὰ εἰπῆ
            οὐδὲ λέξιν. Μετὰ ταῦτα δ ὰνεγώρησεν ἀπὸ τοὐ χοροῦ μετὰ τὴς μητρός του.</p>
         <p>Γ'</p>
         <p>Τὴν δ ἐπαύριον, ἡμέραν Κυριακήν, καθ ἣν τὰ δικαστήρια ἐσχόλαζον, ἐτοιμάσας ἀπὸ πρωίας
            τὸν ἵππον του, καὶ λαβὼν εἰς χεῖρας τὸ πυροβόλον του, ἀπεχαιρέτισε τὴν μητέρα του λέγων
            ὅτι ὐπάγει νὰ κυνηγήσῃ. Ἡ Κυρία Δυβαλλὼν τὸν προέτρεψε νὰ μὴ ἐκτεθῇ, μέχρις οὑ οἱ
            ”Ἄραβες διωχθῶσιν ἀπὸ τῶν πέριξ τῆς πόλεως, ἀλλά τὴν καθησύχασε διϊσχυριζόμενος ὅτι
            αὐτοὶ δὲν εἶναι δυνατὸν νὰ μὴ ἀπεσύρθησαν ἤδη, ὅτι ἄλλως τε γνωρίζει τούς δρόμους
            καλῶς.</p>
         <p>Ἱππεύσας λοιπόν, ἐξῆλθε τῆς πόλεως, καὶ ἐστράφη εὐθὺς πρὸς τὴν Μεγάλην Βρύσιν. Ἀλλά,
            καθώς εἶπεν, ἐγνώριζε τοὺς δρόμους καλῶς· δι᾿ ὅ, μεθ᾿ ἡμισείας ῶρας ίππασίαν, ἐγκατέλιπε
            τὴν δημοσίαν ὁδόν, καὶ ἔλαβε πλαγίως ἂγνωστον στενωπόν, βυθιζομένην μεταξύ ὐψηλῶν
            θάμνων, οϊτινες τὸν ἑ κρυπτον, αὐτὸν καὶ τὸν ἳππον του.</p>
         <p>Οὓτω προέβη ἔτι ἐπὶ εἴκοσι λεπτὰ ἀθορύβως· ἀλλὰ τέλος ἑφθασεν εἰς μέρος ὅπου ἔπρεπεν
            ἀναγκαίως νὰ διέλθῃ διὰ τῆς ὁδοῦ. Εκεῖ βλέπει ὅτι οί "Ἅραβες κατεῖχον αὐτήν. Χωρὶς νὰ
            θορυβηθῇ, αἰφνιδίως κεντᾷ τὸν ἳππον του, ὁρμᾷ εἰς τὸ μέσον αὐτῶν, καί πρίν συνέλθωσιν
            ἀπὸ τῆς ἐκπλήξεώς των, ῥίπτεται ώς ἀστραπὴ εἰς τὴν στενωπὸν τὴν ἀπέναντι τῆς ὁδοῦ.</p>
         <p>Οἱ Ἂραβες τὸν διώκουσιν ἐξ ὀπίσω, ἀλλ ἐκεῖνος, γνωρίζων τὰς θέσεις, καὶ ὴδη προδραμὼν
            αὐτῶν ὁπωσοῦν, φθάνει εἰς τὴν πλάτανον, εἰς τὸ μέρος ὅπου τῷ εἶπεν ἡ Ἰουλία, βλέπει τὸ
            μαστίγιον, τὸ ἀρπάζει τρέχων, καὶ ἀμέσως στρέφεται πρῶτον πρὸς δεξιά, μετἀ ταῦτα πρὸς
            ἀριστερά, ὅπως εὕρη διεκφυγὴν ἀπὸ τῶν διωκόντων.</p>
         <p>Ἀλλὰ δὲν ἦτο πλέον καιρός· οἱ Ἂραβες τὸν εἶχον φθάσει. Τότε ἀλλάζων σχέδιον, ἔστρεψεν
            ἀποτόμως τὸν ἴππον του πρὸς αὐτούς, καὶ ἐφορμήσας, ἐπυροβόλησε κατὰ τοῦ πρώτου
            προσερχομένου, καὶ τὸν ἐπλήγωσε. Μετὰ ταῦτα δέ, ῥίψας τὸ πυροβόλον του κατὰ γῆς, ἔσυρε
            τὴν μάχαιραν, ἥν ἔφερεν εἰς τὸ πλευρόν του, καὶ ἠρχισε νὰ μάχηται λυσσωδῶς, ἐπὶ τῇ
            ἀπονενοημένῃ ἐλπίδι τοῦ νὰ διασχίσῃ τὸν δρόμον του διὰ τῶν ἐχθρῶν.</p>
         <p>Ἀλλἀ τ ἀδύνατα ἐπεχείρει. Μετ' οὐ πολὺ τὸν περιεκύκλωσαν ὐπὲρ τοὺς πεντήκοντα, καὶ ὁ
            ἀριθμός των ηὔξανεν ἀνὰ πᾶσαν στιγμήν. Ὀ Ῥιχάρδος ήγωνίσθη ἀπηλπισμένως, ἀλλὰ τέλος τὸ
            ξίφος του ἐθραύσθη εὶς τὰς χεῖράς του, καὶ ἠναγκάσθη νὰ παρᾶδοθῇ. Ἡ ἀνδρία του
            ἐνέπνευσεν εὶς τοὺς Ἂραβας μέγα σέβας.</p>
         <p>Ἂμα δὲ τὸν συνέλαβον, τὸν ἔσυραν εἰς ἄγνωστον καὶ ἀπρόσιτον μέρος τοῦ ὄρους, καὶ ἐκεῖ
            τὸν ἀφῆκαν ὑπὀ φρουρἀν ἀσφαλῆ.</p>
         <p>Ώς δ' ἔμεινεν ὁ Ῥιχάρδος μόνος μετὰ τοῦ πρώτου φρουροῦ, ὅστις ἐτάχθη εἰς τὴν φυλακήν
            του, πλησιάσας εἰς αύτόν, </p>
         <p>—Θέλεις νὰ κερδησῃς χρήματα; τῷ είπε.</p>
         <p>—Θέλω, ἀπεκρίθη ὁ Ἂραψ.</p>
         <p>—Τί θέλεις νὰ σοὶ δώσω, καὶ νὰ μ' ὰφήσες νἀ φύγω;</p>
         <p>Ὀ Ἂραψ ἐγύμνωσε τὸ γεταγάνιόν του. </p>
         <p>—Ἂν κινηθῇς μόνον, εἶπεν, ὴ ἂν ἐπαναλάβῃς αὐτὴν τὴν λέξιν, σοῦ κόπτω τὴν κεφαλήν.</p>
         <p>—Καλά· ὰλλὰ δέχεσαι νὰ φέρῃς αὐτὴν τὴν μάστιγα εἰς τὸ Ἀλγέριον;</p>
         <p>—Τί μοὶ δίδεις;</p>
         <p>—Χίλια φράγκα. </p>
         <p>—Δέχομαι. </p>
         <p>—Ἡξεύρεις νὰ γράφῃς;</p>
         <p>—Ἡξεύρω.</p>
         <p>—Θὰ εὕρῃς εἰς Ἀλγέριον τὴν οἰκίαν τοῦ Κ. Σαὶν-Μαρτὶνου, καὶ ἐκεῖ θὰ ζητήσῃς τὴν ἀνεψιάν
            του Ἰουλίαν Βωσάν,—γράψε τὸ ὄνομα — καὶ θὰ τῇ δώσῃς εἰς χεῖράς της αὐτὸ τὸ μαστίγιον-. </p>
         <p>—Καὶ τί θὰ τὴν εἰπῶ;</p>
         <p> —Τίποτε.</p>
         <p>—Καὶ ἂν μ' ἐρωτήσῃ;</p>
         <p>—Δὲν θ' ἀποκριθῃς.</p>
         <p>—Καὶ τίς θὰ μὲ πληρώσῃ;</p>
         <p>Ὀ Ῥιχάρδος ἔλαβεν ἀπὸ τοῦ δακτύλου του χρυσοῦν δακτυλίδιον.</p>
         <p>—Θὰ ζητήσῃς ἔπειτα, εἶπε, τὴν Κυρίαν Δυβαλλών. Θὰ τῇ δώσῃς αὐτό, καὶ θὰ τῇ εἰπῇς ὅτι ὁ
            υίός της συνελήφθη ύπὸ τῶν Ἀράβων, ὰλλὰ ζῃ. Ἡ μήτηρ μου θὰ σοὶ δώσῃ τὰ χίλια φράγκα.</p>
         <p>—Καί ἀν δὲν μὲ πιστεύσῃ; </p>
         <p>Ὀ Δυβαλλὼν ἐγραψε τὰς άκολοὺθους λέξεις ἀραβιστί· «Μὴ λυπεῖσθε, ζῶ. Δόσατε χίλια φράγκα
            εἰς τὸν ἐπιφἑροντα καὶ ἀφήσατέ τον ν' ἀναχωρήσῃ.»</p>
         <p>—Δὸς τοῦτο, τῷ εἶπε, καὶ θὰ σὲ πιστεὺσῆ.</p>
         <p>Ὀ Ἄραψ ἔλαβε τὸ γραμμάτιον, τὸ ἀνέγνω προσεκτικῶς, τὸ ἐφύλαξεν εὶς τὴν ζώνην του, καὶ
            ἂμα παρῆλθεν ἡ ὥρα τῆς φυλακῆς του, ἀναβὰς εἰς τὸν ἵππον του ἀνεχώρησε. </p>
         <p>Δ'</p>
         <p>Τὴν δ' ἐπαύριον τῆς ἡμέρας τοῦ χοροῦ, ὁ στρατηγὸς Βυζῶδος ἕδιδε γεῦμα εἰς τὰς κυριωτέρας
            οἰκογενείας τῆς Ἀλγερίας, χαιρέτα αὐτὰς συγχρόνως, μέλλων ν'ἀναχωρήσῃ πρὸς τὰ ενδότερα
            καὶ ἀφ' οὗ ἀποδιώξῃ τοὺς ἐνοχλοῦντας τἀ πέριξ τῆς πόλεως Ἄραβας, νὰ ἐπισκεφθῇ, τὰς
            ἀπωτέρας ἐπαρχίας, καὶ νὰ ὀργανώσῃ νέον σύστημα πολέμου ἐπιθετικοῦ.</p>
         <p>Οἱ προσκεκλημένοι εἶχον ὴδη συνέλθει, καὶ μεταξὺ αὐτῶν ἦσαν οί γνώριμοί μας, ὁ Κ. Σαὶν
            Μαρτῖνος καὶ ἡ ἀνεψιά του, ἣν ἐπολιόρκει ἢδη ὁ κόμης Δὲ Λαφεριέρος. Ἡ κυρία Δυβαλλών
            ἔγραψε, συγγνώμην ζητοῦσα, ὅτι δὲν δύναται νὰ ἔλθῃ εἰς τὸ γεῦμα, καὶ διότι εἶχεν
            ἀπαυδήσει τὴν προτεραίαν, καὶ διότι ὁ υἱός της, ἐξελθὼν εἰς τὸ κυνήγιον, δὲν εἶχεν
            ἐπιστρέψει εὶσέτι.</p>
         <p>Πρὶν δὲ καθήσωσιν εἰς τὴν τράπεζαν, εἰσελθών ὐπηρέτης, εἶπεν εἰς τὴν Ἰουλίαν ὅτι
            ζητεῖται ἔξω. Ἡ Ἰουλία ἐξῆλθε. Μετ' ὀλίγας δὲ στιγμὰς ἐπέστρεψε, καὶ εἶχε τὸ πρόσωπον
            ἐρυθρὸν ὡς πῦρινον, εἰς τὴν χεῖρα δ'ἐκράτει τὸ χρυσοῦν μαστίγιον. </p>
         <p>—Τί σᾶς συνέβη, κυρία ; ἔσπευσε νὰ τὴν ἐρῶτήσῃ ὁ Λαφεριέρος, δραμὼν πρὸς αὐτὴν ἃμα τὴν
            εἶδεν οὕτως εἰσερχομένην. </p>
         <p>—Ἰδέτε, μοὶ τὸ ἔστειλεν, εἶπε μυστικῶς ἡ Ἰουλία, πλήρης ταραχῆς, δεικνύουσα τὸ
            μαστίγιον, καὶ πιέζουσα διὰ τῆς χειρός της την καρδίαν της, ὡς ἵνα καταστείλῃ τοὺς
            βιαίους παλμοὺς αὐτῆς.</p>
         <p>—Ὤ! πῶς τοῦτο;</p>
         <p>—Εἰς Ἄραψ μοὶ τὸ ἐνεχείρισε, καὶ εἰς τὰς ἐρωτήσεις μου δὲν ἠθέλησε ν' ἀποκριθῇ.</p>
         <p>—Ὤ! δὲν μοὶ λέγετε ὃτι ὁ Κ. Δυβαλλὼν εἶναι ἱππότης ἄμεμπτος καὶ ἀνεπίληπτος, ὡς ἔλεγον
            ἄλλοτε! εἶπεν ὁ κόμης γελῶν.</p>
         <p>—Δὲν ἔχετε δικαίωμα νὰ τὸν χλευάσητε διὰ τοῦτο, κὺριε Κόμη, ἀπεκρίθη ἡ Ἰουλία μετά τινος
            σοβαρότητος. Ἔδειξε γενναιότητα θαυμασίαν ἐξετέθη εἰς μέγαν κίνδυνον διὰ μίαν μου
            ἀφροσύνην. Σᾶς βεβαιῶ ὅτι μεγάλως μετανοῶ.</p>
         <p>—Φανταστὸς κίνδυνος Οἱ Ἄραβες, εἶμαι βέβαιος, εἶνε μυθικὰ ὂντα, ἢ ἀνεχώρησαν, καὶ ὁ Κ.
            Δυβαλλὼν τὸ εἶχε μάθει, ἠθέλησε νὰ ὑποτραυλίσῃ ὁ κόμης, τεθορυβημένος διὰ τὴν ἀπότομον
            τῆς νεάνιδος ἀπάντησιν.</p>
         <p>Ἀλλ αἴφνης ἡ θύρα ἠνεώχθη θορυβωδῶς, καὶ ὁ ὺπηρέτης ἀνήγγειλε μεγαλοφώνως.</p>
         <p>—Ἡ Κυρία Δυβαλλών! </p>
         <p>Ἐν τῷ ἄρια δ' εἰσώρρεησεν ἡ μήτηρ τοῦ Ῥιχάρδου σχεδὸν ἐκτὸς ἑαυτῆς.</p>
         <p>—Τὸν συνέλαβον! τὸν σὺρουσιν εἰς τὰ ὄρη, θὰ τὸν φονεύσουν! ἐφώναξεν, ἅμα ὁ στρατηγὸς
            Βυζῶδος, ἐκπληττόμενος διὰ τὴν ἀπροσδόκητον ἐμφάνισίν της, προὐχώρησε πρὸς αὐτὴν μετὰ
            πολλῆς εὐγενείας νὰ τὴν δεχθῇ.</p>
         <p>—Ποῖον συνέλαβον ; ποῖον θὰ φονεὺσουν; ἐξηγήσατέ μοι, κυρία, τῇ εἶπε μετὰ τόνου
            φιλόφρονος.</p>
         <p>—Τὸν υἱόν μου συνέλαβον, τὸν υἱόν μου! θὰ τὸν φονεύσουν! Οί Ἄραβες τὸν συνέλαβον!
            ἔκραζεν ἡ δυστυχὴς μήτηρ. Στρατηγέ, βοηθήσατε, σώσατέ τον. Ἠξεύρετε, ὁ υίός μου εἶναι τὸ
            πᾶν δι' ἐμέ! Χωρὶς τοῦ υἱοῦ μου ἠξεύρετε ὅτι θεν ἀποθάνω. Καὶ ἄν ἀποθάνω τί ὡφελεῖ; Ὀ
            θάνατός μου θενὰ τὸν σώσῃ; Ὢ! φαντασθῆτε! οἱ Ἄραβες τὸν ἔχουν, τὸν σύρουν εἰς τὰ βουνά!
            Βοηθήσατε, βοηθήσατε!</p>
         <p>—Κυρία, εἶπεν ὁ στρατάρχης- καθησυχάσατε- διηγηθῆτέ μας τί συνέβη.</p>
         <p>Ἡ Κυρία Δυβαλλών διηγήθη ὅτι ὁ υἱός της ἐξὴλθεν ὰπὸ πρωίας εἰς τὸ κυνήγιον, ὑποσχεθεὶς
            νὰ ἐπιστρέψῃ πρὸ τῆς ἑσπέρας, ἀλλ ὅτι πρὸ ὀλίγων στιγμῶν Ἄραψ τις ἐλθὡν τῇ ἔδῳσε τὸ
            δακτυλίδιόν του, καὶ δὺω λέξεις ἰδιογράφους του, δι' ὤν τῇ ἀναγγέλλει ὅτι συνελῆφθη ὑπὸ
            τῶν Ἀράβων.</p>
         <p>Καὶ ταῦτα εἰποῦσα, ἐῤῥίφθη ὡς παράφορος εἰς τοὺς πόδας τοῦ στρατηγοῦ.</p>
         <p>—Τὸν υἱόν μου, ἐφώναζε, στρατηγέ! τὸν υἱόν μου! Καὶ ἔπεσεν ὡς νεκρὰ κατὰ γῆς.</p>
         <p>Ἡ Ἰουλία, εἰς ἣς τὸ πρόσωπον ἐχὺθη θανάτου ὠχρότης. ἔσπευσεν εἰς βοήθειάν της. Ὀ δέ
            στρατηγὸς Βυζῶδος, ὑποστηρίξας αὐτήν, καὶ καταθεὶς αὐτὴν εἰς τὸ ἀνακλιντήριον,</p>
         <p>—Κυρία, τῇ εἶπε, μείνατε περὶ τοῦ υἱοῦ σας ἀμέριμνος. Πρὶν παρέλθωσιν εἰκοσιτέσσαρες
            ὧραι, θὰ σᾶς φέρω ἐγώ ὁ ἴδιος τὸν υἱόν σας.</p>
         <p>Καὶ στραφεὶς πρὸς τοὺς περιισταμένους ἀξιωματικούς,</p>
         <p>—Κύριοι, ἐπρόσθεσεν, σᾶς προσεκάλεσα εἰς γεῦμα, θὰ σᾶς δώσω εὐωχίαν καλλιτέραν τοῦ
            γεύματος. Ἄς πίωμεν ἓν ποτήριον, καὶ ὅλοι εἰς τοὺς ἵππους σας. Τὰ τάγματα εἶναι ἕτοιμα!
            Εἰς ἡμίσειαν ὥραν ἐκστρατεύομεν. Αἱ κυρίαι καὶ οἱ κύριοι ἐδῶ ἂς πίωσιν εἰς ὑγείαν καὶ
            εἰς ἐπιτυχίαν μας. Ἀφίνω τὸν κόμητα Δὲ Λαφεριέρον νὰ μ' ἀντιπροσωπεύσῃ εἰς τὸ δεῖπνον. Ὀ
            Δυβαλλὼν εἶναι εἷς τῶν ἀξιωτέρων υἱῶν τῆς Γαλλίας. Πρὶν ἔλθῃ τὸ μεσονύκτιον πρέπει νὰ
            ᾖναι ἐλεύθερος! </p>
         <p>Εἶπε, καὶ γενικὸς ἐνθουσιασμὸς κατέλαβε τοὺς παρόντας. Ἡ Κ. Δυβαλλών ἠγέρθη, καὶ ἂν ὁ
            στρατηγὸς δὲν τὴν ἐμπόδιζεν, ἤθελε νὰ φιλήσῃ τὴν χεῖρά του. Οἱ ἀξιωματικοὶ ἔπιον εἰς τὴν
            ἐπιτυχίαν των, καὶ ἔσπευσαν πρὸς τὰ τάγματά των μεθ' ἡμίσειαν δ' ώραν ὁ στρατηγὸς
            Βυζῶδος ἐξεστράτευσε προπεμπόμενος ὑπὸ τῶν ζητωκραυγῶν τῶν κατοίκων.</p>
         <p>Ἡ Κ. Δυβαλλὼν μετεκομίσθη ἡμιθανὴς εἰς τὸν οἶκόν της, συνοδευομένη ὑπὸ τῆς Ἰουλίας, ἥτις
            ούδ' ἐπὶ στιγμὴν ἤθελε νὰ τὴν ἐγκαταλείψῃ. Τὸν πρῶτον ἐρεθισμόν της διεδέχθη παντελὴς
            ὕφεσις ὅλων της τῶν δυνάμεων. Οἱ ὀφθαλμοί της ἔμενον τεταμένοι καὶ ἀκίνητοι, τὸ στόμα
            της ἄφωνον.</p>
         <p>Τὴν νύκτα ἀνεπτύχθη σφοδρὸς πυρετός, καὶ εἰς τοὺς παροξυσμοὺς αὐτοῦ ἔκραζε τὸν υἱόν της,
            τὸν ἐκάλει διὰ τῶν τρυφερωτάτων ὀνομάτων, ἠρώτα τὴν Ἰουλίαν ἂν ἠξεύρῃ τίς τὸν ἐφόνευσε,
            διατί τὸν ἐφόνευσαν ἔλεγεν ὅτι ὁ ἀνήρ της τῇ τὸν ἐνεπιστεύθη, ὅτι ὁ ὰνήρ της παρ' αὐτῆς
            θενὰ τὸν ζητήσῃ.</p>
         <p>Ἂλλοτε ἠγείρετο, ἤθελε νὰ ἐξέλθῃ τῆς κλίνης, νὰ δράμῃ κατόπιν τῶν στρατευμάτων, νὰ ᾖναι
            ἡ πρώτη νὰ κόψῃ τὰ δεσμά του, πρώτη νὰ τὸν ἐγκλείσῃ εἰς τὰς ἀγκάλας της. Εἰς δὲ τὰς
            διαλείψεις τοῦ πυρετοῦ, ὅταν τῇ ἐπανήρχετο ἡ χρῆσις τοῦ λογικοῦ, ἔκλαιε καὶ ὠδύρετο, καὶ
            ἠρώτα ἂν δὲν ἦλθον εἰδήσεις ἐκ τοῦ στρατεύματος.</p>
         <p>Τὴν ἐπαύριον ἀπὸ πρωΐας χαρμόσυνοι εἰδήσεις διεδόθησαν εἰς ὅλην τὴν πόλιν. Μόλις δ'
            ἐξημέρωσε, καὶ ὁ Κ. Δὲ Λαφεριέρος ἐλθὼν πρὸς τὴν Κ.'Δυβαλλών, τῇ ἐκοινοποίησεν ἐπιστολὴν
            τοῦ στρατάρχου, λέγοντος, ὅτι διὰ νυκτὸς ἐπέπεσε κατὰ τῶν Ἀράβων, κατεχόντων διαφόρους
            θέσεις περὶ τὴν πόλιν, ὅτι τοὺς κατέστρεψε κατὰ κράτος, ὅτι δὲ διώκει δραστηρίως τοὺς
            μείναντας ὀλίγους φυγάδας, καὶ ἐλπίζει ἐντὸς ὀλίγου νὰ τοὺς φθάσῃ, καὶ ν' ἀποσπάσῃ άπὸ
            τῶν χειρῶν αὐτῶν τον υίόν της.</p>
         <p> Αὕτη λοιπὸν ἦτον ἡ τόσον ἀνυπομόνως, ἡ τόσον ἀνησύχως περιμενομένη εἴδησις! αὕτη εἰς ἣν
            εἶχε στηρίξει ὅλας της τὰς ἐλπίδας! Καὶ ἰδοὺ ἦλθε, καὶ τὴν βυθίζει πάλιν εἰς τὸ πέλαγος
            τῆς ἀμφιβολίας, ἣ μᾶλλον εἰς τῆς ἀπελπισίας τὴν ἄβυσσον! Καὶ ὅμως τί ἠδύνατο; Νὰ
            περιμένῃ καὶ νὰ μετρῇ ἕκαστον λεπτὸν παρερχόμενον, καὶ ἕκαστον λεπτὸν νὰ τῇ φαίνηται
            αἰὼν ἀγωνίας, πλήρης τῶν ἀπαισιωτέρων φαντασιῶν καὶ τῶν δεινοτέρων βασάνων.</p>
         <p>Περιέμενε λοιπόν, κατὰ τὸ φαινόμενον μὲν μεθ' ὐπομονῆς καὶ μετὰ καρτερίας· ἀλλ' ἡ
            Ἰουλία, ἥτις τὴν παρετήρει περίφροντις, ἔβλεπεν ὅτι τὸ βλέμμα της εἶχεν ἀτενές τι, καὶ
            τὰ χείλη της πολλάκις ἐκινοῦντο σπασμωδικῶς, καὶ τὰς χεῖράς της ὅτι ἔκαιεν ὐπόκωφος
            πυρετός. </p>
         <p>Τέλος περὶ τὴν ἑσπέραν τῆς πέμπτης ἡμέρας, ἐν ᾧ ἡ Ἰουλία ἦτο πλησίον της, ἠνεώχθη τοῦ
            θαλάμου ἡ θύρα.</p>
         <p>—'Ὁ Κόμης Δὲ Λαφεριέρος! ἐπιστολήν! μοὶ φέρει ἐπιστολήν! ἔκραξεν ἡ Κ. Δυβαλλών, καὶ ἀπὸ
            τῆς κλίνης ἀνεσκίρτησεν, ἐῤῥίφθη πρὸς αὐτὸν μετὰ δυνάμεως τεραστίας, καὶ τὸν ἥρπασεν ἀπὸ
            τοῦ βραχίονος. Ὀ Κόμης εἶχε τὸ πρόσωπον κατηφές, καὶ τῇ ἐνεχείρισε την ἐπιστολὴν
            βραδέως. Ἦτο δὲ αὕτη παρὰ τοῦ στρατάρχου.</p>
         <p>—Κυρία, ἔγραφεν, ὅ,τι δύνανται ἄνδρες γενναῖοι, οί στρατιῶταί μου τὸ ἔπραξαν πρὸς
            σωτηρίαν τοῦ ἀγαθοῦ ἡμῶν Δυβαλλῶνος. Ἀλλ' ἡ τύχη τῶν ἀνθρώπων εἶναι εἰς τοῦ Θεοῦ τὰς
            χεῖρας. Κατεδίωξα τοὺς Ἄραβας μέχρι τῆς ἐρήμου, καὶ κατέκοψα πολλοὺς ἐξ αὐτῶν, ἂν καὶ
            ἔφευγον ὡς σκιαὶ ἐμπρός μου. Τέλος ἐφθάσαμεν εἰς τὴν θέσιν τὴν καλουμένην «Βαβ - ἔλ,
            -Σαρὰ» (Πύλην τῆς ἐρήμου), ὅριον ἀνυπέρβατον, φυσικὸν προρμαχῶνὰ «κλεὶοντα τὴν ἔρημον
            εἰς τὴν ἀνδρίαν ἐπίσης καὶ εἰς τὴν τέχνην. Ὀπίσω τοῦ στενοῦ τοὺτου κατέφυγον οἱ
            αἰχμαλωτίσαντες τὸν υἱόν σας. Ἡ ἐλπὶς τοῦ νὰ σᾶς τὸν ἀποδώσωμεν καὶ νὰ τὸν ἀποδώσωμεν
            εὶς ἡμᾶς αὐτοὺς καὶ εἰς τὴν Γαλλίαν μᾶς ὑπεστήριζε, καὶ ἐνεψύχωσε τὸν στρατὸν εἰς
            θαυμασίας πράξεις ἀνδρίας· τρὶς εὶσώρμησαν εἰς τὸ στόμιον τοῦ θανάτου ἐκεῖνο, καὶ τρὶς
            εἶδα μάτην θυσιαζόμενον τὸ ἄνθος τῶν ταγμάτων μου. Εὐτυχέστεροι οἱ εὑρόντες τὸν ἔνδοξον
            θάνατον, ὑπὲρ ἡμᾶς τοὺς λαβόντας τὴν θλιβερὰν βεβαιότητα ὅτι πᾶσα ἡμῶν περαιτέρω
            προσπάθεια θέλει ἀποβῆ ματαία πρὸς τὸ παρόν ! Ὁ Θεός, ὅστις μόνος γνωρίζει διατί πέμπει
            τὰς μεγάλας συμφοράς, εἴθε σᾶς πέμψοι τὴν φρόνησιν καὶ τὴν δύναμιν τοῦ νὰ ὑπομείνητε
            καρτερικῶς ταύτην, την μεγίστην πασῶν.»</p>
         <p>Ἡ Κ. Δυβαλλών ἀνέγνω ἅπαξ καὶ δίς, ἔπειτα ἔστρεψεν ἐρωτηματικὸν βλέμμα πρὸς τὸν
            ὑπασπιστήν, μετὰ ταῦτα ἔμεινεν ἀκίνητος ὡς ἀπολιθωθεῖσα, καὶ αἴφνης ἔπεσε κατὰ γῆς ὡς
            νεκρά. Ἡ Ἰουλία καὶ ὁ Λαφεριέρος τὴν ἔθεσαν ἐπὶ τὴν κλίνην της, ὁ ἰατρὸς ἐκλήθη ἀμέσως,
            καὶ ἐν ᾧ ἐπεμελεῖτο νὰ τὴν ἀνακαλέσῃ εὶς ἑαυτήν, ἡ Ἰουλία λαβοῦσα τὸν κόμητα κατὰ
            μέρος,</p>
         <p>—Λοιπὸν δὲν εἶν' ἐλπίς; τῷ εἶπε. Τῷ ὄντι, εἶναι ἀδύνατον νὰ τὸν σώσωσιν ; </p>
         <p>—Ἐντελῶς ἀδύνατον, καθ' ὅλας τὰς ἐκθέσεις. Ἡ θέσις Βὰβ-ἔλ- Σαρὰ προσεβλήθη
            ἐπανειλημμένως. Πολλοὶ τῶν ἡμετέρων ἔπεσαν χωρὶς ἀποτελέσματος. Οὔτε πτηνὸν δὺναται νὰ
            διέλθῃ, ἐν ὅσῳ οί Ἂραβες τὴν κατέχουσι.</p>
         <p>—Καὶ θὰ τοῖς ἐπιτραπῇ νὰ τὴν κατέχωσι διὰ πάντοτε;</p>
         <p>—Ὁ στρατάρχης γράφει ὅτι ὰφ' οὗ καθαρίσῃ καὶ ὀργανίσῃ τὰς δυτικὰς ἐπαρχίας, θὰ
            προσπαθήσῃ νὰ προσβάλῃ αὐτὴν ὄπισθεν καὶ νὰ τὴν κυριεύσῃ.</p>
         <p>— Καί τοῦτο πότε δύναται νὰ γίνῃ;</p>
         <p>—Μετὰ πολλοὺς μῆνας βεβαίως, ἴσως μετὰ ἔν ἔτος.</p>
         <p>—Γνωρίζετε, κύριε κόμη, τούς στρατιώτας σας. Δὲν εἶναι δυνατὸν διὰ χρημάτων, διὰ πολλῶν
            χρημάτων, καὶ ἄν ἤθελεν εἶσθαι ὅλη ἡ περιουσία μου, νὰ πείσωμεν τινὰς εἰς ἀπότολμόν τι
            κίνημα;</p>
         <p>—Τὰ χρήματα εἶναι δέλεαρ ὅταν ὑπάρχῃ ἀμυδρὰ κἂν ἐπιτυχίας ἐλπίς· ἀλλ' ὅπου ὁ στρατάρχης
            ἀπέτυχε, τοιαύτη ἐλπὶς δὲν ὑπάρχει. Καὶ ἂν ἐπείθομεν διὰ χρημάτων τινάς, θὰ τοὺς
            ἐστέλλομεν μόνον εἰς ἄφευκτον θάνατον.</p>
         <p>Ἡ Ἰουλία ἔμεινεν ἐπί τινας στιγμὰς σύννους· ἔπειτα δέ, πλησιάσασα πρὸς τὸν κόμητα,</p>
         <p>—Ἀφ' οὗ ἀπέτυχεν ἡ ἀνδρία, εἶπε, δὲν δύναται νὰ δοκιμάσῃ ἡ ἀφοσίωσις; Δὲν δύναταί τις νὰ
            δοκιμάσῃ νὰ εἰσχωρήσῃ μεταξὺ τῶν Ἀράβων καὶ μέχρις αὐτοῦ, καὶ νὰ τὸν ὑποκλέψῃ θραύων τὰς
            ἀλύσεις του;</p>
         <p>—Κυρία, ὁ ζῆλὸς σας σᾶς παραφέρει εἰς τ' ἀδύνατα, ἀπεκρίθη ὁ κόμης. Ποῦ θέλετε εὕρει τὸν
            ἄνθρωπον, τὸν οὐ μόνον ἐπιτήδειον, ἀλλὰ καὶ ἀφωσιωμένον εἰς βαθμὸν ῶστε ν' ἀνταλλάξῃ
            ἐπισφαλεστάτην ἀπόπειραν ἀντὶ βεβαίου θανάτου;</p>
         <p>—Καὶ ἂν ὁ ἄνθρωπος οὗτος ἐπρότεινον νὰ εἶσθε ὑμεῖς, Κύριε Κόμη; . . .</p>
         <p>—Πῶς, Κυρία ;</p>
         <p>—Φαντασθῆτε ὅτι ἐνδύεσθε φερ' εἰπεῖν φορέματα Ἄραβος· τὴν ἀραβικὴν γνωρίζετε, διότι ἦσθε
            πολλάκις εἰς τὴν Ἀλγερίαν. Ἄν οὕτω μετημφιεσμένος κατορθώσητε νὰ φθάσητε μέχρι τοῦ
            Δυβαλλῶνος, δὲν θὰ σᾶς ἦναι ἴσως ἀδύνατον νὰ τὸν σώσητε. Τὶ λέγετε περὶ τοὺτου; </p>
         <p>—Λέγω, κυρία μου, ὅτι μὲ κολακεύει τὰ μέγιστα ἡ ἐμπιστοσύνη σας, ἀλλ' ὄχι καὶ ἡ προθυμία
            μεθ' ἧς σπεύδετε νὰ μὲ θυσιάσητε ἀντὶ τοῦ Κ. Δυβαλλῶνος. Καὶ χωρὶς νὰ φοβῶμαι τὸν
            θάνατον, ὃν φρονῶ βέβαιον ὅτι ἤθελον ἀπαντήσει, σᾶς ὁμολογῶ ὅτι φοβοῦμαι τὸ γελοῖον, εἰς
            δ εἶναι ἐπίσης βέβαιον ὅτι ἤθελον ἐκτεθῇ.</p>
         <p>—Ἀλλά, εἶπεν ἡ Ἰουλία, συστέλλουσα τὰς ὀφρῦς ἀδιοράτως, τί ἠθέλετε εἰπεῖ ἂν σᾶς
            ἐπρότεινον νὰ ἐκτεθῶμεν ὁμοῦ εἰς τὸ γελοῖον καὶ εἰς τὸν θάνατον, καὶ νὰ μὲ συνοδεὺσητε
            εἰς τὸ ἐπιχείρημα τοῦτο ;</p>
         <p>—Ἤθελον εἰπεῖ ὅτι παράδοξόν τι αἴσθημα, αἴσθημα ἀνεξήγητον, ἢ ἴσως ὐπὲρ τὸ δέον
            ἐξηγούμενον, σᾶς ἐμπνέει ἀτόπους ἰδέας. Βεβαίως εὐδαιμονία μου ἤθελεν εἶσθαι νὰ σᾶς
            συνοδεύσω μέχρι περάτων τῆς γης· ἀλλ' εἰς τὴν περίστασιν ταύτην χρέος μου 'νομίζω, κυρία
            μου, πρὸς τὸ ἴδιόν σας συμφέρον, ὄχι μόνον νὰ σᾶς ἀποτρέψω δι'ὅλων μου τῶν δυνάμεων,
            ἀλλὰ καὶ νὰ εἰδοποιήσω ἀνυπερθέτως τὴν θείαν σας, ὅπως φροντίσῃ νὰ σᾶς προφυλάξῃ ἀπὸ τῶν
            συμβουλῶν τῆς καρδίας σας, μέχρις ὅτου ἐπανέλθῃ ἡ σκέψις.</p>
         <p>Ἡ Ἰουλία τὸν ἠτένισε τότε κατὰ πρόσωπον, καὶ ἀπεκρίθη εἰς τὰς λέξεις ταύτας διὰ μεγάλου
            καὶ ἀπροσδοκήτου καγχασμοῦ.</p>
         <p>—Ἄ ! τὸ κατώρθωσα! εἶπεν. Ἰδοὺ σᾶς ἠπάτησα! Ἐνομίσατε ὅτι σᾶς ὁμιλῶ ἐμβριθῶς! Θὰ τὸ
            διηγηθῶ παντοῦ ὅτι κατώρθωσα ν' ἀπατήσω τὸν ἀγχίνουν Κόμητα Δε-Λαφεριέρον.</p>
         <p>—Μέγα κατόρθωμα δὲν ἦτο, κυρία. Πρὸ πολλοῦ ἀπεφάσισα ὅτι εἶναι προωρισμένον νὰ μ'
            ἀπατᾶτε πάντοτε. Ὁμολογῶ ὅμως ὅτι μ' ἐτρόμαξεν αὐτὸς ὁ ἀστεϊσμός σας.</p>
         <p>—Ναί, ἀστεϊσμός, εἶπεν ,ἡ Ἰουλία· ὁμολογῶ δὲ καὶ ἐγὼ ὅτι ἦτον ἄκαιρος, καὶ δὲν σᾶς
            ἀρνοῦμαι ὅτι λυποῦμαι τὸν δυστυχῆ Δυβαλλῶνα. Ὑπάγετε, καὶ ὅ,τι μάθετε ἄλλο, εἰδοποιήσατέ
            με.</p>
         <p>Ὀ Λαφεριέρος κλίνας βαθέως ἀνεχώρησεν. Ἐν ᾧ δ'ἐξήρχετο, ἡ Ἰουλία ἔστρεψε τὴν κεφαλὴν
            πρὸς αὐτόν, καὶ τῷ ἔῤῥιψε βλέμμα ἀνεκφράστου περιφρονήσεως. Τότε ἡ ψυχή της, συλλέξασα
            πάσας της τὰς δυνάμεις, καὶ ἐνταθεῖσα εἰς βαθμὸν ἀνώτατον, συνέλαβε μίαν τῶν ὑπερτάτων
            ἐκείνων ἀποφάσεων, αἵτινες ἀποκαλύπτουσιν ἐν μιᾷ στιγμῇ τὸν χαρακτῆρα ὁλόκληρον, καὶ
            μεταπλάττουσι τὴν ὅλην ζωὴν τοῦ ἀνθρώπου.</p>
         <p>Μετὰ ταῦτα δ' εἰσῆλθε πρὸς τὴν ἀσθενῆ, καὶ την εὗρεν ἀναλαβοῦσαν τὰς αἰσθήσεις της. Ἡ
            Κυρία Λυβαλλών τὴν ἠτένισε πολλὰς στιγμὰς ώς νὰ μὴ τὴν ἐγνώριζεν· ἔπειτα δ' ἔλαβε τὴν
            κεφαλήν της εἰς τὰς δύω της χεῖρας, καὶ τὴν ἐπλησίασεν εἰς τὸ στόμα της.</p>
         <p>—Τὸν ἐχάσαμεν! ἐψιθύρισεν.</p>
         <p>Ἡ Ἰουλία τὴν ἐφίλησε περιπαθῶς, ἐν ᾧ τὰ δάκρυά της ἔτρεχον ἐπὶ τῶν παρειῶν της, καὶ
            ἐξῆλθε χωρίς νὰ προφέρῃ λέξιν.</p>
         <p>Μετ' ὀλίγον δ' εἰσελθών ὁ ὐπηρέτης ἔδωσεν εἰς τὴν Κ. Δυβαλλὼν ἐν γραμμάτιον περιέχον τὰς
            λέξεις ταύτας· </p>
         <p>«Θαῤῥῆτε! Υπάρχει τις ὅστις ἢ θὰ σώσῃ τὸν υἱόν σας ἢ θ' ἀποθάνῃ μαζή του». </p>
         <p>Τὴν ἐπαύριον ὁ Κ. Σαὶν-Μαρτῖνος, μὴ βλέπων τὴν ἀνεψιάν του νὰ καταβῇ εἰς τὸ πρόγευμα,
            ἀνέβη εἰς τὸν κοιτῶνά της, καὶ ἐπὶ τῆς τραπέζης εὗρε τὴν ἀκόλουθον ἐπιστολήν·</p>
         <p>« Ἀγαπητὲ θεῖε! Ἀναχωρῶ. Πρὸ δέκα ἡμερών ἂς μὴ τὸ μάθῃ κᾷνείς. Μὲ συνοδεύει ὁ γέρων
            Ἰουσούφ. Ἔχετε ἐμπιστοσύνην εὶς ὲμέ.»</p>
         <p>Ὀ Κ. Σαὶν-Μαρτῖνος καὶ ἡ γυνή του ἔμειναν ώς ἐμβρόντητοι ἐκ τῆς εἰδήσεως ταύτης ἀλλὰ μη
            ἠξεύροντες ποῦ νὰ τὴν ζητήσωσιν, ἐξεπλήρωσαν ἀκριβῶς τὴν εὐχὴν τῆς ἀνεψιᾶς των,
            ἀποκρινόμενοι εἰς τοὺς ἐρωτῶντας περὶ αὐτῆς, ὅτι ἠσθένει, καὶ τοῦτο εὐκόλως ἐπιστεύετο
            ὑφ' ὅλων τῶν ἰδόντων τὴν ταραχήν της καθ'ὅλας τὰς τελευταίας ἡμέρας. </p>
         <p>Ε'</p>
         <p>Ἀφ' οὗ οἱ Γάλλοι ἐγκατέλιπον τὴν θέσιν Βαβ-ἔλ-Σαρά, ώς ἀπόρθητον κατὰ μέτωπον, οἱ Ἄραβες
            ὠχυρώθησαν εἰς αὐτήν, καί ἡ Δέϊρα, ἤ νομαδικὴ φυλὴ τοῦ Φαρὰτ Βὲν- Ἀζίζ, ἐστρατοπέδευσε
            μεταξὺ τῶν βράχων, εἰς θέσιν ἀψηφοῦσαν πᾶσαν ἐχθρικὴν προσβολήν.</p>
         <p>Εἰς τὸ μέσον τῆς Δεΐρας περίπου, ὑπὸ σκηνὴν αύτοσχέδιον, ἔκειτο ὁ αἰχμάλωτος, καί, ἂν
            καὶ ἦτο δεδεμένος χεῖρας καὶ πόδας, ἀλλ' ἀνὰ εἷς Ἄραψ ἐπηγρύπνει ἀλληλοδιαδόχως πάντοτε
            ἐπ' αὐτοῦ.</p>
         <p>Ἐν μιᾷ τῶν ἡμερῶν παρουσιάσθη εἰς τὴν Δέϊραν γυνὴ ἐπαῖτις, ζητοῦσα ὀλίγην τροφήν, καὶ
            τὴν ἄδειαν νὰ διανυκτερεύσῃ ἐκεῖ. Οἱ φρουροὶ δὲν ἐδίστασαν παντάπασι νὰ τῇ ἐπιτρέψωσι νὰ
            εἰσέλθῃ. Ἐφαίνετο δ' ἡ γυνὴ αὕτη ἀνήκουσα εἰς τὴν τάξιν τῶν Βοημῶν ἐκείνων ἢ Κατζιβέλων,
            αἵτινες ζῶσιν ἐξ ἀγυρτείας, μεταλλεύουσαι τὴν εὐπιστίαν τῶν ἀμαθῶν. Ἐφόρει δ' ἐνδύματα
            πενιχρότατα, ὡς ἦτον ἑπόμενον, παλαιἀ ἀνδρὸς ὑποδήματα εἰς τοὐς πόδας, δῶρον ἐλεημοσύνης
            ἀναμφιβόλως, πλατείας περισκελίδας, καταπεποικιλμένας διὰ παντὸς χρώματος ἐμβαλωμάτων,
            ἐπανωφόριον κατεσχισμένον εἰς ῥάκη, καὶ ἐπὶ πᾶσι βουρνούζιον ἀραβικὸν ἐκ
            χονδροειδεστάτου καὶ ῥυπαροῦ ὑφάσματος, καλύπτον ὅλον τὸ σῶμά της, καὶ συγχρόνως τὴν
            κεφαλὴν αὐτῆς καὶ τὸ πρόσωπον, πλὴν μόνων τῶν ὀφθαλμῶν. </p>
         <p>Οἱ ὀφθαλμοὶ δ' οὗτοι εἶχον μὲν σπανίαν ζωηρότητα· ἀλλ' ὅσον ἐφαίνετο τῆς ἡλιοκαοῦς της
            μορφῆς, τοῦ σώματός της τὸ κύρτωμα, ἡ ράβδος ἣν ἐκράτει εἰς τὰς μελαίνας της χεῖρας,
            ἀπεδείκνυον γραῖαν.</p>
         <p>Ἐλθοῦσα δ' ἡ γυνὴ αὕτη εἰς τὸ μέρος τῆς Δεΐρας ὅπου ἦσαν αἱ γυναῖκες, ἔψαλέ τινα ἀραβικὰ
            ᾄσματα, προσκυμβαλίζουσα εἰς εἶδος ἐγχωρίου Δαΐρὲ ἢ τυμπάνου, κρεμαμένου εἰς τὸ πλευρόν
            της, καί τὸ ἀσμά της συνῆψε πέριξ της γυναῖκας, παιδία καὶ ἄνδρας. Ἀφ' οὗ δ' ἐτελείωσεν,
            ἔτεινε τὸν μικρὸν δίσκον της πρὸς ὅλους τοὺς παρευρισκομένους ἵνα συλλέξῃ ἐλέη. Μετὰ
            ταῦτα δ' αἱ γυναῖκες τὴν ἠρώτησαν ἂν λέγῃ τἠν τύχην.</p>
         <p>—Αὐτὴ εἶναι ἡ τέχνη μου, ἀπεκρίθη ἡ Βοημή. Εἶναι τώρα σαράντα χρόνοι, εἶπα εἰς ἒνα παιδὶ
            πῶς θὰ γίνῃ τῶν Ἀράβων Σουλτάνος. Τὸ παιδὶ αὐτὸ ὠνομάζετο Ἀβδελ-Καδέρ.</p>
         <p>—Ἀλλάχ, Ἀλλάχ! ἀνεφώνησαν οἱ παρόντες, καὶ καθεὶς ἔτεινε τὴν παλάμην του ἀνοικτὴν εἰς
            τὴν μάγισσαν, ἣτις ἐξήτασε τὰς γραμμὰς τῆς μιᾶς χειρὸς μετὰ τὴν ἄλλην, προφέρουσα
            πάντοτε λέξεις τινὰς ἀκατανοήτους.</p>
         <p>—Μετ' ὀλίγον θὰ ἔχῃς υἱόν, ὃστις θὰ ζήσῃ ἔτη πολλά, καὶ θὰ γίνῃ Πασᾶς τριῶν οὐρῶν, εἶπεν
            εἰς γυναῖκα, ἣτις προφανῶς περιέμενε προσεχῆ υἱοῦ γέννησιν. </p>
         <p>—Θὰ ὑπανδρευθῇς νέον μαυρομμάτην καὶ μελαγχροινόν, ἀνδρεῖον καὶ πλούσιον, εἶπεν εἰς νέαν
            κόρην, ἣτις ἕσπευσε νὰ ῥὶψῃ ἓν γρόσιον εἰς τὸν δίσκον της.</p>
         <p>—Ἀφ' οὗ δουλεύσῃς πιστὰ καὶ καλά, οἱ κὺριοί σου θὰ σ ἐλευθερώσουν σὲ καὶ τἀ παιδία σου,
            εἶπεν εἰς γυναῖκα μαὐρην, ἣτις τεθλιμμένως καὶ μελαγχολικῶς ἔβλεπε δύω παιδία τοῦ γένους
            της ἐργαζόμενα ἐπιπόνως.</p>
         <p>Ἡ δυστυχὴς γυνὴ χρήματα δὲν εἶχεν, ἀλλὰ περιωρίσθη εἰς τὸ νὰ ἐπικαλεσθῇ τὴν εὐλογίαν τοῦ
            Θεοῦ ἐπὶ τὴν ἀγαθὴν μάγισσαν.</p>
         <p>Ἔπειτα δὲ στραφεῖσα πρὸς τοὺς ἄνδρας, προεῖπεν εἰς ἕνα γέροντα ὅτι θὰ γίνῃ Καδής, πρὶν ἡ
            σελήνῆ πληρωθῇ δωδεκάκις· εἰς τὸν ἀρχηγὸν τῆς Δείρας ὅτι ὁ Ἀβδὲλ-Καδὲρ θὰ διώξῃ τοὺς
            Γάλλους ἐκ τῆς Ἀφρικῆς, καὶ θὰ τὸν διορίσῃ Καλλιφὰν ἤ διοικητὴν τῆς Ἀλγερίας· εἰς ἕνα
            Ἰουδαῖον παρόντα, ὅστις ἐπρομήθευε λαθραίως ἐμπορεύματα εἰς τούς Ἄραβας ὅτι θὰ τὸν
            κρεμάσουν συγχρόνως καὶ οἱ Γάλλοι διότι τοὺς προδίδει, καὶ οἱ Ἄραβες διότι τοὺς κλέπτει.
            Τοῦτο ἤγειρε μέγαν γέλωτα μεταξὺ τῶν Ἀράβων, καὶ εἵλκυσε τὴν εὒνοιάν των πρὸς τὴν
            Βοημὴν. Τέλος δ' ἐλθοῦσα πρὸς ἒνα τῶν Ἀράβων, ὅστις ἐφαίνετο ἐνδεδυμένος μετά τινος
            ἐπιτηδεύσεως, ἀποδεικνυούσης τὴν ἐπιθυμίαν μᾶλλον παρὰ τὴν πραγματικήν ὕπαρξιν τῆς
            πολυτελείας, ἡ Βοημή τὸν παρετήρησε πολλὴν ὣραν, ἐξετάζουσα τὰς γραμμάς τῆς χειρός του.
            Τέλος δὲ εἶπεν·</p>
         <p>—Ὢ! Ἰδοὺ γραμμὴ ἀξιόλογος, ἡ γραμμὴ τοῦ πλούτου.</p>
         <p>—Τοῦ πλούτου! ἀνέκραξεν ὁ νὲος Ἂραψ, καὶ οἱ ὀφθαλμοί του ἔλαμψαν ὑπὸ χαρᾶς.</p>
         <p>—Tοῦ πλούτου, ἐπανέλαβεν ἡ γυνή, καὶ πλούτου μεγάλου.</p>
         <p>—Καὶ πῶς θὰ τὸν εὕρω καὶ πότε;</p>
         <p>—Ὢ! ὢ! εἶπεν ἡ μάγισσα, ἀφ' οὗ πάλιν ἐξήτασε τὴν χεῖρα του. Αὐτὴ ἡ γραμμὴ κόπτεται
            ἀμέσως ἐδῶ ἐπάνω· φαίνεται, φίλε μου, ὅτι πλοῦτος θὰ σ' ἔλθῃ πολὺ ὀγλήγορα. Ἀλλ' ἰδέ! ὢ,
            βέβαια! συνδέεται μετ' αὐτῆς τῆς γραμμῆς τοῦ δακτὺλου. Τοῦτο δηλοῖ ὅτι ἐξαρτᾶται ἀπὸ σοῦ
            νἀ τον ἀποκτήσῃς· ὅτι θὰ τὸν εὕρῃς ἂν τὸν ζητήσῃς.</p>
         <p>—Καὶ δὲν ῆμπορεῖς νὰ μ' εἰπῇς ποῦ πρέπει νὰ τὸν ζητήσω; </p>
         <p>—Τοῦτο εἶναι δυσκολώτερον, ἀπεκρίθη μεγαλοφώνως ἡ γυνή· καὶ μετὰ ταῦτα κρυφίως, οὕτως
            ὤστε ὐπὸ μόνου αὐτοῦ ἠκούσθη, ἐπρόσθεσε·</p>
         <p>—Καὶ ἄν ἤμπορῶ, θέλεις νὰ σοὶ τὸ εὶπῶ ἐμπρὸς εἰς ὅλους αὐτούς;</p>
         <p>Ὀ Ἄραψ ἔνευσεν ἀκατανοήτως ὅτι ὁχι, καὶ τῇ ἔδωσέ τινα κέρματα. Ἀφ' οὗ δ' ἕψαλεν αὐτὴ
            ἀκόμη τινὰ ἀσματα, ἀπεσύρθη κατὰ μέρος, καὶ ἐκάθησε νὰ δειπνήσῃ, ἐξ ὅσων τῇ προσέφερε
            τῶν ξενοδόχων της ἡ ἐλευθεριότης. Μετ' ὀλίγον δ' ὁ Ἄραψ, ἰδὼν ὅτι εἶναι ἐντελῶς μόνη,
            ἦλθε καὶ ἐκάθησε πλησίον της.</p>
         <p>—Καὶ τώρα, τῇ εἶπε, δὲν δύνασαι νὰ μ' εἰπῄς ποῦ καὶ πῶς θἀ εὕρω τὸν πλοῦτον;</p>
         <p>—Τοῦτο ἐμελέτων, ἀπεκρίθη ἡ Βοημή· ἀλλὰ πρέπει νὰ μοὶ δείξῃς πάλιν καὶ τὰς δύω σου
            χεῖρας. </p>
         <p>Καὶ λαβοῦσα αὐτάς, τὰς παρετήρησε, μεταφέρουσα ἀλληλοδιαδόχως ἀπὸ τῆς μιᾶς εἰς τὴν ἄλλην
            τὴν προσοχήν της, καὶ ψιθυρίζουσα παράδοξα λόγια.</p>
         <p>Τώρα, εἶπεν, ἠμπορῶ νἀ ἕχω τινὰς τρίχας τῆς κεφαλῆς σου;</p>
         <p>Ὀ Ἄραψ ἔκοψὲ τινας διὰ τοῦ ἐγχειριδίου του καὶ τῇ τὰς ἔδωκεν. </p>
         <p>—Ἀλλ' ἐπεθύμουν καὶ ἄλλο τι δυσκολώτερον, ἐπρόσθεσεν ή μάγισσα. Εἰς τὰς τρίχας αὐτὰς
            πρέπει νὰ προστεθῄ μία ῥανὶς τοῦ αἴματός σου.</p>
         <p>Ὀ Ἄραψ ἐκέντὴσε διὰ τοῦ ἐγχειριδίου τὸν βραχίονά του, καὶ ἕβρεξε τὰς τρίχας του εἰς τὸ
            αἷμα. Ἐν τοὺτοις δ' ἡ μάγισσα εἶχε διαθέτει διάφορα λιθάρια, ὑαλία, μικρὰ μέταλλα εἰς
            κύκλον.</p>
         <p>—Τώρα, είπεν, ἔχω πλέον μόνον ἀνάγκην φωτίᾶς.</p>
         <p>Ὀ Ἄραψ τῇ ἔδωκε τὴν καπνοσύριγγά του, καὶ αὐτή, ῥίψασα εἰς τὸ κέντρον τοῦ κύκλου τὸν
            ἄνθρακα, ἔθεσεν ἐπ' αὐτοῦ τὰς τρίχας, καὶ ἐπὶ τοῦ καπνοῦ ὃν ἐξέπεμπον καιόμεναι ἐκράτει
            τὸν δίσκον της. Ἔπειτα δέ, ἐμβλέψασα εἰς αὐτόν, καὶ χαράξασα ἐπ' αὐτοῦ διάφορα σχήματα
            διὰ τοῦ δακτύλου· </p>
         <p>—Ἔχετε κἀνένα χριστιανὸν εἰς τὴν Δέϊραν; ήρώτησεν.</p>
         <p>Ὁ Ἄραψ διστάζων ἀπεκρίθη, — Ὅχι!</p>
         <p>—Λυπηρόν, εἶπεν ἡ γυνὴ. Ὀ πλοῦτος φαίνεται ὅτι εἶναι θησαυρὸς τεθαμμὲνος. Ἐγώ, καθὼς
            βλέπω ἐκ τοῦ δίσκου μου, δύναμαι νὰ σὲ ὁδηγήσω ἕως εἰς τὸ μέρος, ἂν μ' ὑποσχεθῇς
            διακόσια γρόσια ἀφ' οὗ εὐρῃς τὸν θησαυρόν. Ἀλλ' ὅπως εὑρεθῇ, εἶναι ἄφευκτον χριστιανὸς
            νὰ σκάψῃ τὴν γῆν. </p>
         <p>—Χριστιανός! Καὶ είναι πολλὰ τὰ χρήματα; </p>
         <p>—Ἀκριβῶς δὲν ἤξεύρω. Ώς τεσσαράκοντα χιλιάδας γρόσια μ' ἔδειξεν ὁ καπνός. </p>
         <p>—Ὢ! τῷ ὄντι ; ἔκραξεν ὁ Ἀραψ, ἐκτείνων τὴν χεῖρα ὡς ἂν ἐκράτει ἤδη τὰ γρόσια. Ἄκουσον.
            Ἔχορμεν ἕνα χριστιανὸν εἰς τὴν Δἑίραν, ἕνα αἰχμάλωτον. Ἀλλὰ πῶς ἠρμπορῶ νὰ τὸν λάβω μαζῆ
            μου;</p>
         <p>—Τοῦτο δὲν τὸ ἠξεύρω, ἀπεκρίθη ἡ Βοημή. Ίδικόν σου συμφέρον εἶναι· σύ φρόντισον περὶ
            τοὺτου.</p>
         <p>—Νὰ σ' εἰπῶ, εἶπεν ὁ Ἄραψ. Ἀπὸ τοῦ μεσονυκτίου ἕως τὸ πρωί ἐγώ ἔχω τού αἰχμαλώτου τὴν
            φυλακήν. Νομίζεις ὃτι εἰς αὐτὸ το διάστημα προφθάνομεν νὰ τελειώσωμεν;</p>
         <p>Ἡ μάγισσα ἐφάνη βυθιζομένη εἰς εἶδος ἐκστάσεως καὶ εἰς ὑπολογισμούς.</p>
         <p>— λέπω, εἶπε τέλος, μέγα δένδρον εἰς τὸ μέσον πεδιἀδος· πλησίον βλέπω ρεῦμα, και εἰς τό
            χείλος τοῦ ρεύματος ἐρείπιον κρημνισμένου τείχους. Κάτω τοῦ τείχους ἐβγαίνει καὶ τρέχει
            βρύσις. Ἐκεῖ κἄπου εἰναι κρυμμένος ὁ θησαυρός. Δύω ὥρας ἢ δύω καὶ μισὴν φαίνεται ὅτι
            είναι μακρὰν ἀπ' ἐδῶ.</p>
         <p>—Γνωρίζω, γνωρίζω κάλλιστα τὸν τόπον ὁποῦ μοὶ λέγεις, ἀνέκραξεν ὁ Ἄραψ. Ἔχω μίαν καμήλαν
            τῆς Σαχάμβας, ἐκ τῶν καλουμένων Μαχαρὴ, αὐτών ὁποῦ τρέχουν, ἠξεύρεις, εἰς μίαν ἡμέραν
            δέκα ἡμερῶν δρὸμον. Τὸ μεσονύκτιον ἀναβαίνομεν εἰς αὐτὴν μετὰ τοῦ αἰχμαλώτου μας, τὸν
            φοβερίζω ἂν φωνάζῃ ὃτι θὰ τὸν φονεύσω, καὶ τὸν φέρω εἰς τὸν τόπον τοῦ θησαυροῦ. Ἀφοῦ μοὶ
            τὸν ἐκθάψῃ, τότε .... </p>
         <p>—Τί τότε;</p>
         <p>—Τότε τὸν θάπτομεν αὐτὸν εἰς τὸν τόπον του.</p>
         <p>Ἡ Βοημὴ ἀνεσκίρτησεν ἀκουσίως.</p>
         <p>—Ὢ ! καὶ διατί τοῦτο ; εἶπε.</p>
         <p>—Διότι οἱ νεκροὶ δὲν ὁμιλοῦν. </p>
         <p>—Ἲσως ἑχεις δίκαιον, ἀπεκρίθη αὐτὴ ἡσύχως. Ἀλλὰ καὶ ὁ φόβος κλείει τὸ στόμα. Ἲσως
            ἠμπορεῖς μόνον νὰ τὸν φοβερίσῃς.</p>
         <p>—Νὰ ἰδῶμεν· ὅπως φανῇ συμφερώτερον τότε.</p>
         <p>Καὶ ἐχωρίσθησαν.</p>
         <p>ς'</p>
         <p>Τὸ δὲ μεσονὺκτιον, ἅμα ὁ πρῶτος φύλαξ τοῦ Ῥιχάρδου ἀπηλθε νὰ κοιμηθῄ, ὁ φίλος ἡμῶν Ἄραψ,
            ὅστις ὡνομάζετο Βοὺ-Μωχαμέτ, ἀπερχόμενος νὰ τὸν διαδεχθῇ, διῆλθε διὰ τοῦ μέρους ὅπου
            ἐκοιμᾶτο ἡ Βοημή, ὀλίγον μακρὰν τῶν γυναικῶν, καὶ τὴν ἑσπρωξε διὰ τοῦ ποδός. Ἡ Βοημὴ
            ἠγέρθη καὶ τὸν ἠκολούθησε κρυφίως.</p>
         <p>Ὅταν δ' εἰσῆλθον εἰς τὴν σκηνὴν τοῦ Ῥιχάρδου, αὐτὸς ἐκοιμᾶτο, ἀλλ ὁ Βού Μωχαμὲτ τὸν
            ἐξύπνησεν ἀποτόμως.</p>
         <p>—Σκύλε χριστιανέ, τῷ εἶπεν, ἐξύπνα, θὰ πηγαίνωμεν.</p>
         <p>—Ποῦ θὰ πηγαίνωμεν; ἠρώτησεν ὁ Ῥιχάρδος τρίβων τοὺς ὀφθαλμούς του.</p>
         <p>Τότε ἐπλησίασεν ἡ Βοημή, μόλις φαινομένη εἰς τὸ ἀμυδρὸν φῶς τῆς σελήνης.</p>
         <p>—Ὃ,τι ἰδῄς καὶ ὅ,τι ἀκούσῃς, ἐπρόσθεσε, λέξιν μὴ προφέρῃς, ἂν θέλῃς τὴν σωτηρίαν σου.
            Ἀκολοὺθησον αὐτὸν τὸν ἄνθρωπον, καὶ μὴ ἐκπλήττεσαι διὰ τίποτε.</p>
         <p>—Τί εἶναι τοῦτο! ἀνέκραξεν ὁ Ῥιχάρδος.</p>
         <p>—Σιωπὴ σοὶ εἶπα· τὸν διέκοψε βιαίως ἡ Βοημή. Ἐγὼ σοὶ τὸ παραγγέλλω, ἂν θέλῃς τὴν ζωήν
            σου.</p>
         <p>—Εὖγε, καλὰ τὸν ὁμιλεῖς, εἶπεν ὁ Ἄραψ.</p>
         <p>Ὀ δὲ Ῥιχάρδος ἀνεπήδησεν ἀμέσως ὡς ἀστραπή.</p>
         <p>—Διάταξον, εἶπεν εἰς τὸν Ἄραβα. Σ' ἀκολουθῶ ὅπου θέλεις.</p>
         <p>Ἐν τῷ ἅμα δ' ὁ Βοὺ-Μωχαμὲτ ἔλυσε τὰ δεσμά του, τὸν ἔφερεν εἰς τὸ μέρος ὁποῦ ἦτον ἡ
            ταχὺπους του κάμηλος, τὸν ἀνεβίβασεν εἰς αὐτήν, καὶ ὀπίσω τουτὴν Βοημήν, καὶ ἀναβὰς
            αὐτὸς ἐμπρός του, ῷδήγησε τὸ ζῶον δι' ἀγνὡστων στενωπῶν, ὅπου δὲν ἐφοβεῖτο ν' ἀπαντήσῃ
            φρουροὺς τῆς Δείρας. Ἐν ῷ δ' ἀνὲβαινον εἰς τὴν κάμηλον ἡ Βοηαή, μίαν μόνην στιγμὴν
            εὐροῦσα, ἐπλησίασεν εἰς τὸν Ῥιχάρδον, καὶ τῷ είπε γαλλιστὶ τὰς δύω ταύτας λέξεις· «Σιωπὴ
            καὶ φρόνησις!» </p>
         <p>Ἡ κάμηλος ἔτρεχε τῷ ὄντι ὡς πτερωτῆ εἰς τοὺς βράχους, καὶ μετὰ μίαν ὥραν περίπου κατέβη
            εἰς τὴν πεδιάδα. Μετ' ὀλίγον δ'ἔτι ἔφθασεν εἰς τὸ ῥεῦμα ὅπου ἦτο τὸ ἐρείπιον, ἡ πηγὴ καὶ
            τὸ δένδρον. Ἐδὼ δὲ κατέβησαν οἱ ἀναβάται της, καὶ ἔδεσαν αὐτὴν εἰς τοὺς θάμνους. Ἡ δὲ
            Βοημή, λαβοῦσα εἰς τὴν χεῖρά της ῥάβδον, διέγραψεν εἰς τὸν ἀέρα καὶ ἐπὶ τῆς γῆς
            διαφόρους κύκλους καὶ ἂλλας φανταστὰς γραμμάς, καὶ τέλος, κτυπήσασα τὸ ἔδαφος εἰς έν
            σημεῖον πλησίον τῆς ἀπωτέρας γωνίας τοῦ ἐρειπίου,</p>
         <p>—Ἐδώ! εἶπε.</p>
         <p>—Τότε ὁ Βού-Μωχαμέτ, ἐγχειρίζων εἰς τὸν Ῥιχάρδον μίαν σκαπάνην, ἣν εἶχε φέρει μεθ'
            ἑαυτοῦ,</p>
         <p>—Πήγαινε νὰ σκάψῃς ἐκεἰ! τῷ εῖπεν ἀπείλητικῶς.</p>
         <p>—Ὑπάκουσον εἰς τὸν αὐθέντην σου, ἂν θέλῃς τὴν σωτηρίαν σου, ἐπρόσθεσεν ἀποτόμως ἡ
            Βοημή.</p>
         <p>Ὁ Ῥιχάρδος ἕλαβε τὸ ἐργαλεῖον εἰς χεῖρας τρεμούσας ὑπὸ συγκινήσεως, καὶ πορευθεὶς πρὸς
            τὸ καταδειχθὲν μέρος, ἢρχισε νὰ σκάπτῃ τὴν γῆν, ἣτις εὐκόλως ἐνέδιδεν.</p>
         <p>—Ὄταν εὕρῃς τίποτε περίεργον, εἰδοποίησόν μας, τῷ ἐφώναξεν ἡ Βοημὴ, ἣτις ἔμενε πλησίον
            τῆς καμηλου μετὰ τοῦ Βοὺ-Μωχαμέτ. </p>
         <p>Αὐτοῦ δὲ τὰ νεῦρα ἐσκίρτων σπασριωδικῶς, καὶ τὸ αέτωπον ἐβρέχετο ὐπὸ ίδρῶτος, ἐν ῴ ἡ
            ψυχὴ του ἐταλαντεύετο μεταξύ ἐλπίδος καὶ φόβου.</p>
         <p>Μεθ' ἑνὸς τετάρτου ἐργασίαν περίπου ὁ Ῥιχάρδος ἕκραξεν</p>
         <p>—Εὐρίσκω εἰς τὸ χῶμα χρυσᾶ νομίσματα.</p>
         <p>—Παῦσον νὰ σκάπτῃς! ἐφώναξεν ἡ Βοήμη. </p>
         <p>Καὶ στραφεῖσα πρὸς τόν Ἄραβα, ὅστις ἀνεπήδησεν ἐκτὸς ἑαυτοῦ, ἅμα ὴκουσε τὴν κραυγὴν τοῦ
            Ῥιχάρδου,</p>
         <p>—Ἰδού, τῷ εἶπεν, εὑρέθη ὁ θησαυρός. Ἀλλὰ δὲν συμφέρει νὰ γνωρίσῃ ὁ χριστιανὸς τὴν
            ποσότητα. Μάκρυνον αὐτὸν ἐκεῖθεν, καὶ σύναξον ὁ ἵδιος τὰ νομίσματα.</p>
         <p>—Δὲν νομίζεις συμφερώτερον νὰ τὸν φονεύσω; ἠρώτῆσεν ὁ Ἄραψ, ἑτοιμάζων τὸ πυροβόλον
            του.</p>
         <p>—Ὃχι! ὄχι! ἀνέκραξε βιαίως ἡ Βοημή! Φυλάξου ἄλλως καταστρέφεις τὰ πάντα. Ἲσως πρέπει
            μέχρι τέλους ν' ἀποπερατώσῃ αὐτος τὸ ἔργον ὁ ἢρχισεν.</p>
         <p>Ὀ Βοὺ-Μωχαμέτ, φοβηθεὶς τότε μὴ διακινδυνεύσῃ τὸ εὕρημά του, ἕλαβε τὸν Ῥιχάρδον ἐκ τῆς
            χειρὸς καὶ τὸν ἑφερε παρὰ τὸ δένδρον ὄπου ἵστατο ἡ Βοημή.</p>
         <p>—Ἀλλὰ τοὐλάχιστον πρέπει νὰ τὸν δέσω, εἶπεν.</p>
         <p>—Ἀναμφιβόλως πρέπει νὰ τὸν δέσῃς, ἀπεκρίθἡ αὐτή· ἄλλως ήμπορεῖ νἀ σοὶ φύγῃ. Ἀναβίβασον
            αὐτὸν εἰς τὴν κάμηλον καὶ δέσε τον. Τὸν φυλάττω κἐγώ. Σὺ δὲ μὴ λησμονήσῃς τὰ διακόσια
            γρόσια.</p>
         <p>Μὴ φοβῆσαι, ἀπεκρίθη ὁ Ἄραψ, ὅστις ἐγκρίνας τὸ σχέδιον, ἀνεβίβασε τὸν χριστιανόν εἰς τὴν
            κάμηλον, και τῷ ἕδεσε τὸ σῶμα καὶ τὰς χεῖρας. Ἐλθὡν δ' ὁ ἴδιος εἰς τὸν ἀνοιχθέντα
            λάκκον, κατέθεσε τὰ ὅπλα του εἰς τὸ χεῖλος αὐτοῦ, καὶ ἐπήδησεν ἐντός.</p>
         <p>Τὴν αὐτὴν στιγμὴν ἡ Βοημη ἐκτύπησε δὶς τὰς χεῖράς της, καὶ ἐν τῷ ἅμα ἀπὸ τῶν θάμνων
            ἐπήδησαν δὺω ἄνθρωποι, ἢρπασαν τὰ ὅπλα τοῦ Βοὺ-Μωχαμέτ, καὶ στρέψαντες αὐτὰ κατὰ τῆς
            κεφαλῆς του,</p>
         <p>—Ἄν κινηθῄς, τῷ εἶπον, εἶσαι νεκρός.</p>
         <p>Συγχρόνως δὲ καὶ ἡ Βοημη ἔλυσε την κάμηλον, ἀνέβη δι' ἑνὸς πηδήματος εἰς αύτήν, καὶ
            διερχομένη πλησίον τοῦ λάκκου ὅπου ἦτον ὁ Ἄραψ,</p>
         <p>—Βοὺ-Μωχαμέτ, τῷ ἐφώναξε· σοῖ προεῖπον ὅτι θὰ εὕρῃς θησαυρὸν τεσσαράκοντα χιλιάδων
            γροσίων. Ἡ ποσότης εἶναι ὁλόκληρος εἰς τὸν λάκκον ἐκεἰνον, καὶ εἶν' ἐδική σου, ἀλλ' ὁ
            αἰχμάλωτος δὲν εἶν' ἐδικός σου πλέον. Σοὶ συμβουλεύω ν' ἀφήσες τὴν Δέϊραν τοῦ Φαρἀτ
            Βὲν-Ἀζίζ.</p>
         <p>Καὶ ταῦτα λέγουσα, ἐκτύπησε τὴν κάμηλον, ἣτις ὡς ὑπόπτερος ὥρμησε διὰ τῆς πεδιάδος.
            Ἐνταὐτῷ δὲ καὶ οἱ δύω ἄνδρες, ἀναβάντες εἰς δύω ἴππους, οὕς ἐκράτουν ἐκ τοῦ χαλινοῦ,
            ἀπῆλθον κατόπιν της, καὶ ἀπερχὸμενοι ἔκραξαν πρὸς τὸν Ἄραβα, ὅτι τὰ ὅπλα του θέλει εῦρει
            ἑκατὸν βήματα μακρὰν τοῦ μὲρους ὅπου ἔσκαπτε. </p>
         <p>Τ' ἀλλεπάλληλα ταῦτα συμβάντα ἐκινδύνευσαν ν' ἀπομωράνωσι τὸν δυστυχῆ Βοὺ-Μωχαμέτ. Ἀλλ'
            ἀφ' οὖ συνῆλθε, καὶ εἶδεν ὅτι εἶναι μόνος καὶ ἀσφαλής, ἐξηκολούθησε νὰ σκάπττῃ, εὗρεν
            ὁλόκληρον την ποσότητα τῶν 40 χιλιάδων γροσίων εἰς χρυσᾶ γαλλικὰ νομίσματα, μετὰ ταῦτα
            ἐπορεύθη έκατὸν βήματα μακράν, καὶ εὗρε τὰ ὅπλα του, καὶ κατόπιν ἐπορεύθη πανταχοῦ ἀλλοῦ
            παρὰ εἰς τὴν Δέϊραν, ὅπου ἦτο βέβαιος ὅτι θὰ εὐρισκε τὸν θάνατον μετά τὴν δραπέτευσιν
            τοῦ αἰχμαλώτου.</p>
         <p>Z'</p>
         <p>Ἡ δὲ ὠκύπους Μαχαρὴ μετὰ μιᾶς ώρας πτῆσιν μάλλον ἢ δρὸμον ἔφθασεν εἰς τὸ πρῶτον χωρίον
            τὸ κατεχόμενον ὑπὸ Γάλλων.</p>
         <p>Ἐκεῖ κατέβησαν οἱ ἐπιβάται της, καὶ ὁ Ῥιχάρδος ἐῤῥίφθη εἰς τὰ γόνατα τῆς Ἰουλίας, καὶ
            τὴν προσεκύνησεν ὡς θεότητα ἐλευθερωτήν του, μὴ δυνάμενος νὰ καθέξῃ τὰ δάκρυά του,
            δάκρυα θαυμασμοῦ.</p>
         <p>Αὐτη δέ, ἀποδυθεῖσα τὰ ῥάκη τῆς Βοημῆς, καὶ ἀποπλύνασα τὰ χρώματα δι' ὧν εἶχεν ἐντελῶς
            μεταμορφωθῆ, ἀνέλαβε τὸ εὕχαρι Ἀμαζόνιον, ἢ ἱππευτικὸν τῶν γυναικῶν ἔνδυμα. Μετ' ὀλίγον
            δ' ἀφίχθησαν καὶ οἱ δὺω της ἐφιπποι βοηθοί, ὧν ὁ εὶς ἦν ὁ πιστὸς γέρων Ἰουσούφ, καὶ ὁ
            ἄλλος συγγενὴς αὐτοῦ, καὶ οὕτως ὅλη ἡ συνοδία διηυθύνθη πρὸο τὸ Ἀλνέριον.</p>
         <p>Τὴν δεκάτην ὴμέραν μετὰ τὴν ἀναχώρησίν της ἡ Ἰουλία ἕφθασε πάλιν εἰς τὴν πόλιν
            ταύτην.</p>
         <p>Καὶ πρῶτον μὲν ἔσπευσεν ἀμέσως πρὸς τὴν θείαν της, ἣν, ὡς καὶ τὸν Κ. Σαὶν-Μαρτῖνον, εὗρε
            σπαραττομένους ὐπὸ μεγίστης ἀνησυχίας, καὶ ἐτοιμαζομένους ν' ἀρχίσωσι τὴν ἐπαὺριον
            δραστῆρίας ἐρεύνας πρὸς ἀναζητησίν της.</p>
         <p>Φιλήσασα δ' ἀμφοτέρους περιπαθῶς, ἔλαβε τὸν θεῖόν της, καὶ μετ' αὐτοῦ καὶ τοῦ Ῥιχάρδου
            ἔδραμε πρὸς τὴν Κ. Δυβαλλῶνα, ἢν ἡ ἀπελπισία εἶχε καταστήσει ἀγνώριστον. Ὄταν δ' εἶδε
            τὸν υἱόν της, κκτελήφθη ὐπὸ τοιούτου νευρικοῦ τρόμου καθ' ὅλον τὸ σῶμα, ὣστε πάντες
            ἐφοβήθησαν μὴ μείνῃ κατ' ἐκείνην τὴν στιγ- μὴν ἀπόπληκτος. Πολλὴν ὥραν ἤθελε νὰ προφέρῳ
            «ὺίέ μου» καὶ δὲν ἐδύνατο. Τέλος ἡ λέξις αὐτῆ ἐξῆλθε μετὰ μεγάλης κραυγὴς καὶ μετὰ
            χειμάῤῥου δακρὺων.</p>
         <p>Ὅτε δ' ἔμαθε τῆς Ἰουλίας τὴν ἀφοσίωσιν, ἀφῆκε τὸν υἱόν της, ἳνα ῥιφθῃ εἰς αὐτῆς τὰς
            ἀγκάλας.</p>
         <p>—Ὀ Θεὸς μόνος δύναται ν᾿ ἀνταμείψῃ τοιαύτην πρᾶξιν, εἶπεν. Ἐγώ, καὶ ὅλην μου τὴν ζωὴν ἂν
            σοὶ δώσω, πῶς ποτὲ νά σὲ ἀνταμείψω;</p>
         <p>—Καλοῦσά με θυγατέρα σας, ἀπεκρίθη ἐρυθριῶσα ἡ Ἰουλία.</p>
         <p>Μετὰ δύω δ' ἡμέρας ἐπροκηρύχθη εἰς Ἀλγέριαν ὁ γάμος τοῦ Κ. Ῥιχάρδου Δυβαλλῶνος μετὰ τῆς
            Κυρίας Ἰουλίας Βωσσάν. Τὸ συμβόλαιον τοῦ γάμου ὑπέγραψεν ὁ στρατηγὸς Βυζῶδος. Δὲν λέγει
            δ' ἡ ἱστορία ἂν καὶ ὁ ὐπασπιστής του, κόμης Δὲ Λαφεριέρος, ἦν παρών εὶς τὴν τελετήν.</p>
      </body>
   </text>
</TEI>
