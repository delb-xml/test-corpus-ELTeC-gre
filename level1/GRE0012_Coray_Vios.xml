<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" 
   xml:id="GRE0012" xml:lang="el">
   <teiHeader>
      <fileDesc>
         <titleStmt>
            <title>Ἀδαμαντίου Κοραῆ Βίος</title>
            <author>
               <persName>
                  <forename>Ἀδαμάντιος</forename>
                  <surname>Κοραῆς</surname>
               </persName>
            </author>
            <respStmt>
               <resp>Text encoded by </resp>
               <name xml:id="MS" type="encoder">
                  <persName>
                     <forename>Μαριάννα </forename>
                     <surname> Συλίβριλη</surname>
                  </persName>
               </name>
            </respStmt>
            <respStmt>
               <resp>Text corrected by </resp>
               <name xml:id="AM" type="encoder">
                  <persName>
                     <forename>Αθηνά</forename>
                     <surname>Μαρκοπούλου</surname>
                  </persName>
               </name>
            </respStmt>
            <respStmt>
               <resp>Encoding corrected by</resp>
               <name xml:id="AMS" type="encoder">
                  <persName>
                     <forename>Άννα-Μαρία</forename>
                     <surname> Σιχάνη</surname>
                     <date/>
                  </persName>
               </name>
            </respStmt>
         </titleStmt>
         <extent>
            <measure unit="pages" quantity="24"> 24</measure>
            <measure unit="words" quantity="5822"> 5822</measure>
         </extent>
         <publicationStmt>
            <p>Incorporated into the ELTeC on <date when="2019-04-27"/></p>
         </publicationStmt>
         <sourceDesc>
            <bibl type="copyText">
               <title>Ἀδαμαντίου Κοραῆ Βίος Συγγραφεῖς Παρά Τοῦ Ἰδίου</title>
               <editor>
                  <name>
                     <forename>Ἀδαμάντιος</forename>
                     <surname>Κοραῆς</surname>
                  </name>
               </editor>
               <pubPlace>ἈθΗΝΗΣΙ</pubPlace>
               <publisher>ΕΚ ΤΟΥ ΤΥΠΟΓΡΑΦΕΙΟΥ ΝΙΚΗΤΑ ΠΑΣΣΑΡΗ</publisher>
               <date when="1870"/>
            </bibl>
         </sourceDesc>
      </fileDesc>

      <encodingDesc n="eltec-1">
         <p/>
      </encodingDesc>
      <profileDesc>
         <langUsage>

            <language ident="el-CA">Ελληνικά</language>
         </langUsage>
         <textDesc>
            <authorGender xmlns="http://distantreading.net/eltec/ns" key="M"/>
            <size xmlns="http://distantreading.net/eltec/ns" key="short"/>
            <canonicity xmlns="http://distantreading.net/eltec/ns" key="medium"/>
            <timeSlot xmlns="http://distantreading.net/eltec/ns" key="T2"/>
         </textDesc>
      </profileDesc>
      <revisionDesc status="published">
         <change who="#AMS" when="2019-05-08">Initial TEI version.</change>

      </revisionDesc>
   </teiHeader>
   <text>
      <front>
         <div type="titlePage">
            <p>Ἀδαμαντίου Κοραῆ Βίος</p>
         </div>
      </front>
      <body>

         <p>«Οὐ γάρ, ὡς σοὶ ἡδύ ἐστι τὸ τῶν σῶν κινδύνων</p>
         <p>»μεμνῆσθαι, οὕτω καὶ τοῖς ἄλλοις ἡδύ ἐστι τὸ</p>
         <p>»τῶν σοὶ συμβεβηκότων ἀκούειν».</p>
         <p>Ἐπίκτ. Ἐγχειρίδιον ΧΧΧIII,S14.</p>
         <p>Ἕνας ἀπὸ τοὺς συμπολίτας μου Χίους φίλους, νέος χρηστὸς (ὁ Εὐστράτιος Ράλλης, ἂν δὲν μὲ
            πλανᾷ ἡ μνήμη), μ’ ἐρωτοῦσε μίαν τῶν ἡμερῶν εὑρισκόμενος εἰς τοὺς Παρισίους, ἂν
            ἐφρόντισα νὰ γράψω τὸν βίον μου. Ἡ ἐρώτησις μ’ ἐφάνη παράξενος· πιθανὸν ὅτι παράξενον
            ἔκρινε κ’ ἐκεῖνος τὴν ἀπόκρισίν μου.</p>
         <p>Ὅστις ἱστορεῖ τὸν ἴδιον βίον, χρεωστεῖ νὰ σημειώσῃ καὶ τὰ κατορθώματα καὶ τὰ ἁμαρτήματα
            τῆς ζωῆς του, μὲ τόσην ἀκρίβειαν, ὥστε μήτε τὰ πρῶτα νὰ μεγαλύνῃ,μήτε τὰ δεύτερα νὰ
            σμικρύνῃ, ἢ νὰ σιωπᾷ παντάπασι· Πρᾶγμα δυσκολώτατον, διὰ τὴν ἔμφυτον εἰς ὅλους μας
            φιλαυτίαν. Ὅστις ἀμφιβάλλει περὶ τούτου, ἄς κάμῃ τὴν πείραν νὰ χαράξῃ δυὸ μόνους στίχους
            τῆς βιογραφίας του, καὶ θέλει καταλάβειν τὴν δυσκολίαν.</p>
         <p>Κατορθώματα τοῦ βίου μου, ἄξια λόγου, δὲν ἔχω νὰ ἀπαριθμήσω· τὰ ἁμαρτήματά μου ἤθελα
            μετὰ χαρᾶς δημοσιεύσειν, ἂν ἔκρινα, ὅτι ἔμελλε νὰ διορθώσῃ κἀνένα ἡ δημοσίευσις. Γράφω
            λοιπὸν ἁπλὰ τινὰ τῆς ζωῆς μου συμβάματα· καὶ τοῦτο ὄχι δι’ἄλλο (μαρτύρομαι τὴν ἱερὰν
            ἀλήθειαν), πλὴν διὰ νὰ ἐπανορθώσω τινὰ σφάλματα ἐκείνων, οἱ ὁποῖοι καὶ ζῶντα ἀκόμη (δὲν
            ἐξεύρω διὰ ποίαν αἰτίαν) ἠθέλησαν νὰ μὲ βιογραφήσωσιν.</p>
         <p>Ἐγεννήθην πρωτότοκος τὴν 27 Ἀπριλίου τοῦ 1748 ἔτους εἰς τὴν Σμύρνην, ἀπὸ τὸν Ἰωάννην
            Κοραῆν Χῖον τὴν πατρίδα, καὶ τὴν Θωμαΐδα Ρυσίαν, Σμυρναίαν. Ἀπὸ τὰ ὀκτὼ τῶν τέκνα,
            ἔμεινα ἐγὼ καὶ ὁ τρία ἔτη νεώτερός μου ἀδελφὸς Ἀνδρέας. Ὁ πατήρ μου δὲν εὐτύχησε νὰ λάβη
            παιδείαν, ὄχι μόνον διότι ὅλον τὸ ἔθνος ἦτο τὸν καιρὸν ἐκεῖνον ἀπαίδευτον (παρεκτὸς
            ὀλίγων στολισμένων μὲ ψευδοπαιδείαν πλέον παρὰ μὲ ἀληθινὴν παιδείαν), ἀλλὰ καὶ διότι
            εἶχε μείνει ὀρφανὸς εἰς παντάπασι τρυφερὰν ἡλικίαν. Ἡ μήτηρ μου ἔλαβεν ἐλευθεριωτέραν
            ἀνατροφήν, διότι εὐτύχησε νὰ ἔχῃ πατέρα Ἀδαμάντιον τὸν Ρύσιον, τὸν σοφώτατον ἐκείνου τοῦ
            καιροῦ εἰς τὴν ἑλληνικὴν φιλολογίαν ἄνδρα, ὅστις ἀπέθανεν ἓν ἔτος (1747) πρὸ τῆς
            γενέσεώς μου. Αὐτὸς ἐχρημάτισεν ἔτι νέος ὢν διδάσκαλος τῆς ἑλληνικῆς φιλολογίας εἰς τὴν
            Χίον(1),μετὰ ταῦτα ἦλθεν εἰς Σμύρνην ὅπου ἐνυμφεύθη χήραν τινὰ Ἀγκυραιήν. Οὗτος μὴ
            γεννήσας ἀρσενικόν, ἐπαρηγόρησε τὴν ἀποτυχίαν του, σπουδάσας νὰ ἀναθρέψῃ ὡς υἱούς, τὰς
            τέσσαρας θυγατέρας του, Θωμαΐδα τὴν μητέρα μου, καὶ τάς τρεῖς αὐτῆς ἀδελφάς, Ἀναστασίαν,
            Θεοδώραν καὶ Εὐδοκίαν. Ἡ κατάστασις τοῦ γένους ἦτο τοιαύτη τότε, ὥστε εἰς τὴν
            μεγαλόπολιν Σμύρνην, μόναι σχεδὸν αἱ θυγατέρες τοῦ Ρυσίου ἤξευραν νὰ ἀναγινώσκωσι καὶ νὰ
            γράφωσι· παρὰ τὴν ἀνάγνωσιν καὶ τὴν γραφὴν ἐδιδάχθησαν (πολλὰ ὀλίγον ὅμως) καὶ τὴν
            ἑλληνικὴν γλώσσαν. Ἡ Θεοδώρα, σοφωτέρα παρὰ τάς ἄλλας, ἀπέθανε παρθένος ἀπὸ τὸ
            θανατικόν. Ἡ μήτηρ μου ἐκαταλάμβανεν ἱκανῶς τοῦ παρακμάζοντος Ἑλληνισμοῦ τὰ
            συγγράμματα.</p>
         <p>Τῆς μητρός μου ἡ παιδεία δὲν ἤθελ’ ἀρκέσειν νὰ παιδεύσῃ ἐμὲ καὶ τὸν ἀδελφόν μου, ἂν δὲν
            ἐσύντρεχαν ἄλλαι περιστάσεις αἱ ἑξῆς.</p>
         <p>Ὁ πατήρ μου, ἂν καὶ στερημένος παιδείας, ἦτο στολισμένος ἀπὸ τὴν φύσιν μὲ νοῦν ὀξύτατον,
            καὶ ἄλλα τῆς φύσεως δωρήματα πολλά· ὥστε ἐκατάλαβεν, ὅτι μόνη ἡ παιδεία τελειοποιεῖ τὰ
            δῶρα τῆς φύσεως, καὶ ἐπυρώθη μὲ τὸν ἔρωτα τῆς παιδείας· ἀλλὰ μὴ δυνάμενος πλέον νὰ τὴν
            ἀποκτήσῃ σχολικῶς, ἀνεπλήρωσε τὴν ἔλλειψιν, συχνάζων ὅπου εὕρισκε κανένα λόγιον ἄνδρα,
            διὰ νὰ ποτίζῃ τὴν δίψαν του μὲ τὴν ἀκρόασιν τῆς παλαιᾶς Ἑλληνικῆς σοφίας. Παρὰ τὴν
            φυσικὴν ὀξύνοιαν, εἶχε καὶ τὸ χάρισμα τοῦ λόγου, ὠς τὸ ἔδειξεν ἡ ἔπειτα πολιτικὴ διαγωγή
            του, εἰς τῶν κοινῶν τὴν διοίκησιν, ὅσην ἐσυγχώρουν εἰς τοὺς τυραννουμένους οἱ τύραννοι.
            Ὅλη του ἡ ζωὴ ἐδαπανήθη εἰς τὴν φροντίδα τοῦ κοινοῦ μὲ ζημίαν τῆς ἰδίας του οὐσίας.
            Ὀκτάκις ἢ δεκάκις ἐκλέχθη δημογέρων· δὲν ἐπέρασεν ἔτος, εἰς τὸ ὁποῖον δὲν ἦτον ἢ
            δημογέρων, ἢ ἐπίτροπος τῆς ἐκκλησίας, ἢ τοῦ νοσοκομείου, ἢ πρωτομαγίστωρ τοῦ συστήματος
            τῶν Χίων ἐμπόρων. Παρὰ τᾶς φροντίδας ταύτας, ὅσοι εἶχαν διχονοίας ἐμπορικάς, οἰκιακάς, ἢ
            ἄλλας ὁποιασδήποτε διαφορὰς, εἰς τὸν πατέρα μου κατέφευγαν, ὡς μόνον ἱκανὸν νὰ τὰς
            διαλύσῃ μὲ τὴν ἐμπειρίαν του, καὶ νὰ εἰρηνοποιήσῃ τοὺς ἐνδιαφερομένους μὲ τὴν ἔμφυτον
            ῥητορείαν. Διὰ ταῦτά τοῦ τὰ προτερήματα εἶχε τὸν ἐκλέξειν γαμβρὸν ὁ μητρικός μου πάππος,
            παραβλέψας πολὺ πλουσιωτέρους καὶ τὴν τύχην καὶ τὴν ὑπόληψιν παρὰ τὸν πατέρα μου
            ἐπιθυμητάς τῆς συγγενείας τοῦ γαμβρούς.</p>
         <p>Πυρωμένος ἀπὸ τόσον ἔρωτα παιδείας ὁ πατήρ μου, ἀκόλουθον ἦτο νὰ φροντίσῃ τὴν παιδείαν
            τῶν τέκνων του. Ἂν ὁ πάππος μου ἔζη ἀκόμη, εἰς ἐκεῖνον ἀδιστάκτως ἤθελεν ἐμπιστευθῆ τὴν
            φροντίδα· ἀλλ’ ὁ θάνατος ἐκείνου τὸν ἠνάγκασε νὰ μᾶς παραδώσῃ εἰς τὸ τότε πρὸ μικροῦ
            συσταθὲν ἑλλ. σχολεῖον ἀπὸ ἄνδρα Χῖον, Παντολέοντα τὸν Σεβαστόπωλον, τὸ ὁποῖον
            ἐσχολαρχεῖτο τότε ἀπὸ Μοναχόν τινα, Ἰθακήσιον τὴν πατρίδα. Ὁ διδάσκαλος καὶ τὸ σχολεῖον,
            ὡμοίαζαν ὅλους τούς ἄλλους διδασκάλους καὶ τὰ σχολεῖα τῆς τότε Ἑλλάδος, ἤγουν ἔδιδαν
            διδασκαλίαν πολλὰ πτωχήν, συνωδευμένην μὲ ῥαβδισμὸν πλουσιοπάροχον. Τόσον ἄφθονα
            ἐξυλοκοπούμεθα, ὥστε ὁ ἀδελφὸς μου μὴν ὑποφέρων πλέον, παραιτήθη τὴν ἑλληνικὴν παιδείαν
            καὶ παρὰ γνώμην τῶν γονέων μας.</p>
         <p>Δυὸ μάλιστα αἰτίαι ἰσχυροποίησαν τὴν ἰδικήν μου ὑπομονήν· ἔρως παιδείας καὶ ἔρως τιμῆς.
            Ὁ ἔρως τῆς παιδείας δὲν ἦτον ὀλιγώτερον βίαιος παρὰ τὸν ἰδίως ὀνομαζόμενον ἔρωτα. Τῆς
            τιμῆς τὸν ἔρωτα ἔτρεφε καὶ ηὔξανε πρῶτον ἡ φήμη τῆς σοφίας καὶ τῆς ἀρετῆς τοῦ πάππου
            μου, Ἀδαμαντίου τοῦ Ρυσίου, ἔπειτα ἄλλου συγγενοῦς μικρόν παλαιοτέρου, τοῦ
            ἰατροφιλοσόφου Ἀντωνίου τοῦ Κοραῆ (2), καὶ τρίτου του ζῶντος ἀκόμη τότε, καὶ διδάσκοντος
            τὴν ἑλληνικὴν φιλολογίαν εἰς τὴν Χίον, Ἱερομονάχου Κυρίλλου, ἀνεψιοῦ τοῦ πατρός μου
            (πρὸς μητρός). Ἤθελα σιωπήσειν καὶ ἄλλην αἰτίαν τῆς ὑπομονῆς μου, τὴν πλεονεξίαν, ἂν δὲν
            ἐχρησίμευεν εἰς τιμὴν τοῦ μακαρίτου πάππου μου, καὶ εἰς παράδειγμα πὼς χρεωστοῦν νὰ
            θαῤῥύνωσιν οἱ γονεῖς τὰ τέκνα καὶ τοὺς ἀπογόνους τῶν εἰς τὴν ἀπόκτησιν τῶν καλῶν.</p>
         <p>Εἶπα, ὅτι ὁ πάππος μου, λυπημένος πολὺ διὰ τὴν στέρησιν ἀρσενικῶν τέκνων, ἐσπούδασε νὰ
            κοινωνήσῃ μέρος τῆς σοφίας του εἰς τάς θυγατέρας. Ἀφοῦ τάς ὑπάνδρευσε προικισμένας, παρὰ
            τὴν ἀργυρικὴν δόσιν, καθεμίαν μὲ οἶκον κατασκευασμένον ἐκ θεμελίων, ἐπρόσμενεν
            ἀνυπομόνως ἐξ αὐτῶν καρπούς ἀρσενικούς, διὰ μόνην τὴν ἐπιθυμίαν νὰ τοὺς ἀναθρέψῃ αὐτὸς
            μὲ ἑλληνικὴν παιδείαν.</p>
         <p>Βλέπων ὅμως πλησιάζοντα τὸν θάνατον, τοῦ ὁποίου πρόδρομος ἔγινεν ἡ τύφλωσις τῶν ὀφθαλμῶν
            του, καὶ φοβούμενος τὴν ἀποτυχίαν τοῦ ποθουμένου, ἔγραψε τὴν διαθήκην του. Τὸ πρώτον
            αὐτῆς κεφάλαιον ἄφινε κληρονόμον τῶν βιβλίων του, ἀπὸ τοὺς ἀρσενικοὺς μέλλοντας
            ἀπογόνους, τὸν, ὅστις ἔμελλε πρῶτος ν’ ἀφήσῃ τὸ ἑλληνικὸν σχολεῖον, διδαγμένος κἄν ὅσα
            ἤξευρεν ὁ διδάσκαλος τοῦ σχολείου. Οἱ συνεριζόμενοι μ’ ἐμὲ ἐξάδελφοι καὶ συσχολασταί
            μου, δὲν ἔδειξαν ὀλιγωτέραν προθυμίαν νὰ κληρονομήσωσι τὰ βιβλία· ἡ τύχη ὅμως ἔσυρε
            πρῶτον ἐμὲ ἀπὸ τὸ σχολεῖον, καὶ μ’ ἐκατάστησε κληρονόμον τῆς παππικῆς βιβλιοθήκης.</p>
         <p>Τὰ βιβλία τοῦ πάππου μου δὲν ἦσαν πολλά· ἦσαν ὅμως ἀρκετὰ νὰ μὲ φέρωσιν εἰς αἴσθησιν
            πόσον ἦτον εὐτελής ἡ μὲ πολλοὺς ῥαβδισμοὺς ἀποκτηθεῖσα παιδεία, καὶ πόσον ἦτο γελοῖος ὁ
            τύφος τῆς κεφαλῆς μου γεννημένος ἀπὸ τὸν συνήθως καὶ κοινῶς τότε διδόμενον τίτλον, Λ ο γ
            ι ώ τ α τ ο ς ἢ καὶ Σ ο φ ο λ ο γ ι ώ τ α τ ο ς, εἰς ὅλους χωρὶς ἐξαίρεσιν τοὺς
            γνωρίζοντας τὰς κλίσεις τῶν ὀνομάτων καὶ τὰς συζυγίας τῶν ῥημάτων. Ἔφριξα ὅταν
            ἐκατάλαβα, πόσα βοηθήματα μ’ ἔλειπαν ἀκόμη διὰ νὰ καταλαμβάνω μὲ πληροφορίαν τοὺς
            ἑλληνικοὺς συγγραφεῖς, καὶ ἠγανάκτησα συλλογιζόμενος ὅσον ἐξώδευσα ματαίως καιρὸν εἰς
            ἀπόκτησιν, τόσον μικρᾶς ἐπιστήμης, τῆς ἐπιστήμης ὀλίγων λέξεων. Μόνην παρηγορὶαν εὕρισκα
            τὸ νέον ἀκόμη τῆς ἡλικίας, ἥτις μ’ἐσυγχώρει νὰ ἀνοικοδομήσω ὁπωσοῦν τὴν κακοκτισμένην
            σοφίαν μου. Ἀλλ’ εἰς πόλιν, ἂν καὶ μεγαλόπολιν, ὁποία ἦτον ἡ Σμύρνη τότε, ἔλειπαν τὰ
            μέσα τοιαύτης ἀνοικοδομῆς· καὶ τοῦτο ἐσφόδρυνε τὸ ἐκ γενετῆς τρεφόμενον εἰς τὴν ψυχήν
            μου μῖσος κατὰ τῶν Τούρκων, ὡς αἰτίων τῆς τοιαύτης ἐλλείψεως, καὶ τὴν ἐπιθυμίαν νὰ
            ἀρνηθῶ τὴν πατρίδα μου, τὴν ὁποίαν ἔβλεπα ὡς μητρυιὰν παρὰ ὡς μητέρα μου. Ἡ τόση
            ἐπιθυμία ἐξήπτετο καθημέραν καὶ μ’ ἐφλόγιζεν ἀπὸ τὴν ἀνάγνωσιν μάλιστα τῶν λόγων τοῦ
            Δημοσθένους, ἕως ἔβλαψε καὶ τὴν ὑγείαν μου. Ἀπὸ τὸ δέκατον τρίτον ἔτος τῆς ἡλικίας
            ἤρχισα νὰ πτύω αἷμα, καὶ τὸ ἔπτυσα ἀδιαλείπτως μέχρι τοῦ εἰκοστοῦ. Ἀπὸ τότε δὲν ἔπαυσα
            νὰ τὸ πτύω, ἐκ μακρῶν διαστημάτων ὅμως,ἕως σχεδὸν τὸ ἐξηκοστόν. M’ὅλον τοῦτο οὔτε ἡ
            νοσερὰ κατάστασις, οὔτ’ ὁ φόβος μὴ τὴν αὐξήσω, δὲν μοῦ ἐμπόδισε τὴν δίψαν τῆς
            παιδείας.</p>
         <p>Μόλις εὕρηκα ἄνθρωπον νὰ μὲ διδάξη τὴν Ἰταλικὴν γλῶσσαν, καὶ πλειοτέραν δυσκολίαν
            ἀπήντησα νὰ εὕρω διδάσκαλον τῆς Γαλλικῆς. Ἡ Ἰταλικὴ γλῶσσα ἦτον ἡ μόνη τότε διδασκομένη
            εἰς ὀλίγους τινὰς νέους, τὸ πλέον δι’ ἐμπορικὰς χρείας παρὰ μὲ σκοπὸν ν’ αὐξήσωσι τὴν
            γνῶσιν των· καὶ τῆς Γαλλικῆς ἐπενόησα πρῶτος σχεδὸν ἐγὼ νὰ ζητήσω διδάσκαλον,
            βοηθούμενος ἀπὸ τοῦ πατρός μου τὴν πρόθυμον χορηγίαν. Ἀλλὰ καὶ ὁ τῆς Ἰταλικῆς καὶ ὁ τῆς
            Γαλλικῆς διδάσκαλος τοῦτο μόνον ἐδιάφεραν ἀπὸ τὸν ὁποῖον εἶχα ἐλευθερωθῆν τῆς ἑλληνικῆς
            διδάσκαλον, ὅτι μ’ἐδίδασκαν χωρὶς ῥαβδισμούς.</p>
         <p>Καὶ τάς δύο ταύτας γλώσσας ἐσπούδασα, ὄχι τόσον διὰ τὴν ἀπ’ αὐτάς ὠφέλειαν,ἐπειδὴ οὔτ’
            εἶχα, οὔτ’ εὔκολον ἦτο νὰ δανεισθῶ, εἰς ἀνάγνωσιν, Ἰταλικὰ ἢ Γαλλικὰ βιβλία, ὅσον ὡς
            προοδοποίησιν εἰς τὴν γνῶσιν τῆς Λατινικῆς γλώσσης. Τὴν ἐπιθυμίαν ταύτης τῆς γλώσσης
            ἄναψαν εἰς τὴν ψυχήν μου αἳ Λατινικαὶ σημειώσεις πολλῶν ἑλληνικῶν βιβλίων, καὶ ἐξαιρέτως
            αἱ σημειώσεις τοῦ Κασωβῶνος. Εὑρέθη κατὰ τύχην μεταξὺ τῶν βιβλίων τοῦ πάππου μου ἡ
            μετατυπωθεῖσα (1707) εἰς Ἀμστελόδαμον ἔκδοσις τοῦ Στράβωνος ἀπὸ τὸν Κασωβώνα. Λέγω κατὰ
            τύχην· διότι τοιαῦται ἐκδόσεις εἰς τὴν Σμύρνην τότε ἦσαν ἀπὸ τὰ ἀνήκουστα. Εἰς τὸ
            σχολεῖον, ὅπου ἐσπούδαζα, δὲν εὑρίσκετο, καὶ πιθανὸν ὅτι οὐδ' ἐγνωρίζετο ὅλως ἀπὸ τὸν
            διδάσκαλόν μου ἡ καλὴ ἔκδοσις τοῦ Στράβωνος. Ὁ πάππος μου εἶχε την ἀποκτήσειν,ὡς καὶ
            ἄλλων τινῶν συγγραμμάτων καλὰς ἐκδόσεις, διότι ἐμπορεύετο ἐξαιρέτως μὲ τὴν Ὁλλανδίαν,
            ὅθεν ἐφρόντιζε νὰ φέρῃ ἀπὸ τὸ Ἀμστελόδαμον, κατὰ καιρόν, καὶἑλληνικὰ βιβλία εἰς ἰδίαν
            του χρῆσιν. Ὁσάκις ἤνοιγα τὸν Στράβωνα, ἐβασανιζόμην ἀπὸ μόνην τὴν ὄψιν τῶν μακρῶν τοῦ
            Κασωβῶνος σημειώσεων, ἐκ τῶν ὁποίων ἤλπιζα νὰ καταλάβω τὸ κείμενον, ἐπειδὴ δὲν εἶχα νὰ
            προσμένω ἀπ’ ὅσα ἐδιδάχθην εἰς τὸ Ἑλληνικὸν σχολεῖον μεγάλην βοήθειαν.</p>
         <p>Διὰ νὰ ἀποκτήσω τὴν γνῶσιν τῆς Λατινικῆς γλώσσης, ἔπρεπε νὰ προσδράμω εἰς τοὺς
            εὑρισκομένους εἰς τὴν Σμύρνην Δυτικοὺς ἱερωμένους, καὶ ἐξαιρέτως τοὺς Ἰησουίτας· πράγμα
            δύσκολον, διὰ τὴν κατ’ αὐτῶν πρόληψιν, τρεφομένην μάλιστα ἀπὸ τὴν κατέχουσαν αὐτοὺς
            μανίαν τοῦ προσηλυτισμοῦ, μανίαν τόσον σφοδρᾶν, ὥστε ἐνόμιζαν, καὶ νομίζουν ἀκόμη
            σήμερον, οἱ ἐχθροί του Ἰησοῦ Ἰησουίται τὴν ἐπιστροφὴν ἐνὸς Γραικοῦ εἰς τὴν ἐκκλησίαν των
            πολὺ πλέον ἀξιόμισθον ἔργον παρὰνὰ κατηχήσωσι δέκα Τούρκους, ἢ δέκα εἰδωλολάτρας. Τὸ
            πρᾶγμα ἢθελ’ εἴσθαι πολὺ δυσκολώτερον, ἂν ἔζῃ ὁ πάππος μου· πῶς ἦτο δυνατὸν νὰ μὲ
            παραδώσῃ εἰς χείρας Ἰησουιτῶν, ὁ Ἀδαμάντιος Ρύσιος, ὅστις ἐσύνταξε ποίημα ὁλόκληρον διὰ
            στίχων Ἰαμβικῶν κατὰ τῶν καταχρήσεων τοῦ Παπισμοῦ, ἐπιγραφόμενον, Λ α τ ί ν ω ν θ ρ η σ
            κ ε ί α ς ἔ λ ε γ χ ο ς, εἰς 36 κεφάλαια, κ’ ἐφρόντισε νὰ τυπωθῇ εἰς τὸ Ἀμστελόδαμον διὰ
            νὰ τὸ μοιράζῃ δωρεὰν εἰς τοὺς ὁμογενεῖς του, ὡς προφυλακτικὸν κατὰ τῆς παπικῆς μανίας
            φάρμακον.</p>
         <p>Ὅ,τι περιερχόμενος ἐζήτουν μὲ τόσην ἐπιθυμίαν, μὲ τὸ ἐπρόσφερεν ἀνελπίστως ἡ τύχη. Καὶ
            τὸν χρόνον τοῦτον νομίζω κ’ ἐνθυμοῦμαι μ’ εὐγνωμοσύνην, ὡς τὸεὐτυχέστερον μέρος τῆς ζωῆς
            μου, διότι εὕρηκα διδάσκαλον ἱκανὸν ὄχι μόνον νὰ μὲ διδάξῃ τὴν Λατινικὴν γλώσσαν, ἀλλὰ
            καὶ νὰ χαλινώσῃ τῆς ζεούσης μου νεότητος τὰς ἀτάκτους ὁρμάς.</p>
         <p>Ἱεράτευε τότε εἰς τὸν ναΐσκον τοῦ προξένου (consul) τῶν Ὁλλανδῶν ἀνὴρ σοφός, σεβάσμιος
            καὶ σεβαστός, Βερνάρδος Κεῦνος (Bernhard Keun). Ἐπειδὴ ἤκουσα ὅτι ἐζήτει Γραικὸν
            ἐπιστήμονα τῆς ἑλληνικῆς γλώσσης, διὰ νὰ τελειοποιήσῃ τὴν ὁποίαν εἶχε γνῶσιν αὐτῆς,
            ἐπρόσφερα διὰ φίλου τινὸς τὴν διδασκαλίαν μου εἰς μαθητήν, ὅστις ἐγνώριζε τὴν γλῶσσαν
            ἴσως ἐντελέστερον παρ’ ἐμέ, καὶ δὲν ἐχρειάζετο παρὰ τὴν διδαχὴν τῆς σημερινῆς προφορᾶς.
            Νομίζων ὁ χρηστὸς Βερνάρδος, ὅτι ἐπεθύμουν ἀργυρικὸν μισθὸν τῆς διδαχῆς μου, καὶ ἕτοιμος
            νὰ τὸν πληρώσῃ ὅταν ἤκουσεν ὅτι δὲν ἐζητοῦσα ἄλλο πλὴν νὰ μὲ ἀντιδιδάξῃ τὴν Λατινικὴν
            γλῶσσαν, τὸ ἐδέχθη μετὰ χαρᾶς, πλέον ἀπὸ φιλάνθρωπον ἐπιθυμίαν νὰ εὐεργετήσῃ νέον
            πρόθυμον νὰ διδαχθῇ, παρὰ ἀπὸ χρείαν, ἥτις ἔμελλε νὰ παύσῃ μετ’ ὀλίγας ἑβδομάδας. Ὀλίγαι
            ἀληθῶς ἑβδομάδες τὸν ἤρκεσεν νὰ προφέρῃ, ὡς ἐπρόφερα, τὴν γλῶσσαν· καὶ τὸ ἑξῆς, μὲ
            πρόφασιν χρείας, μ’ ἐκράτησε πολὺν ἀκόμη καιρόν, ὅσον ἀκόμη διέτριψα εἰς τὴν Σμύρνην πρὸ
            τῆς ἀναχωρήσεώς μου. Ἡ πρὸς ἐμὲ του εὔνοια ηὔξησε τόσον, ὥστε νὰ μὲ προσκαλῇ νὰ τὸν
            συνοδεύω εἰς τοὺς μετὰ τὸ γεῦμα περιπάτους, νὰ μὲ διδάσκῃ πάντοτε διὰ ζώσης φωνῆς ὅσα
            ἐγνώριζε χρήσιμα εἰς τὴν εὐδαιμονίαν μου, νὰ μὲ δανείζῃ Λατίνους ἐνδόξους συγγραφεῖς,
            καὶ τέλος νὰ μ’ ἀφίνῃ μόνον εἰς τὴνβιβλιοθήκην του, ὁσάκις ἠναγκάζετο νὰ διατρίβῃ ἔξω
            τῆς κατοικίας του.</p>
         <p>Ἐλησμόνησα νὰ ἱστορήσω, ὅτι, πρὶν γνωρίσω τὸν σεβάσμιον τοῦτον διδάσκαλον,ἐπόθησα τὴν
            γνῶσιν τῆς Ἀραβικῆς γλώσσης. Παρατρέχω τὴν αἰτίαν τοῦ πόθου τούτου, φοβούμενος μὴ φανῶ,
            ὅτι γράφω μυθιστορίαν. Ἀλλ’ ἒπρεπ’ ἐξανάγκης νὰ λάβω διδάσκαλον Τοῦρκον· καὶ τοῦτο ἦτον
            ἀδύνατον εἰς ἐμέ, ἐπειδὴ καὶ μόνον τὄνομα, Τοῦρκος, μ’ ἐπροξένει σπασμοὺς ἀλλοκότους.
            Ἔμαθα ὅτι τῶν Ἀράβων ἡ γλῶσσα εἶχε μεγάλην συγγένειαν μὲ τὴν Ἑβραϊκήν ὅθεν ἀπεφάσισα νὰ
            ζητήσω, καὶ εὕρηκα διδάσκαλον Ἑβραῖον. Ἀλλ’ὁποῖον διδάσκαλον! Ἔπαθαν καὶ αὐτοὶ οἱ
            ταλαίπωροι, ὅ,τι ἐπάθαμεν ἠμεῖς· καθὼς χάσαντες τὴν προγονικὴν γλῶσσαν ἐκαταντήσαμεν εἰς
            τὰ νομιζόμενα καὶ ὀνομαζόμενα ἀπό τινας Κ α λ ὰ γ ρ α μ μ α τ ι κ ὰ της γλώσσης,
            παρόμοια καὶ αὐτοὶ ἐκαυχῶντο εἰς τὰ Κ α λ ὰ ἑ β ρ α ϊ κ ά των. M’ ὅλον τοῦτο ἐσπούδαζα
            τὴν Ἑβραϊκὴν γλῶσσαν ὡς προοδοποίησιν τῆς Ἀραβικῆς, μ’ ἐλπίδα νὰ εὕρω ποτὲ καὶ ταύτης
            διδάσκαλον ὄχι Τοῦρκον. Ἡ χρεία νὰ πληρώνω τὸν Ἑβραῖον διδάσκαλον μὲ ἠνάγκασε φυσικὰ νὰ
            προσδράμω εἰς τὸν πατέρα μου. Εἰς ἐκείνην τοῦ χρόνου τὴν περίοδον (1764),καὶ τοῦ γένους
            τὴν κατάστασιν, πᾶς ἄλλος πατὴρ ἀπὸ τοὺς κατοίκους τῆς πόλεως, χωρὶς ἐξαίρεσιν, ἀκούων
            τὸν υἱόν του νὰ ζητῇ ἑβραϊκῆς γλώσσης διδάσκαλον, ἤθελε καλέσειν ἰατρόν, νομίζων ὅτι
            ἐπαραφρόνησεν ὁ υἱός του. Ἀλλ’ ὁ χρηστὸς καὶ φρόνιμος πατήρ μου, ἠρκέσθη μόνον νὰ μ’
            ἐρωτήσῃ, εἰς τί ὠφέλει ἡ Ἑβραϊκὴ γλῶσσα. Ἀφοῦ τοῦ εἶπα, ὅτι ἐχρησίμευεν εἰς ἀκριβεστέραν
            κατάληψιν τῆς Παλαιᾶς διαθήκης, Καλά! ἄρχισε λοιπόν, μ’ ἀπεκρίθη. Ποτὲ δὲν ἐνθυμήθην τὴν
            λακωνικὴν ταύτην ἀπόκρισιν, χωρὶς νὰ δακρύσω. Τόση ἦτον ἡ εἰς τὴν παιδείαν μου προθυμία
            του, τῆς ὁποίας ἀπόδειξις εἶναι καὶ τοῦτο· πολλάκις ἐπεθύμησα εἰς τᾶς δεσποτικάς ἑορτάς,
            κατὰ τὴν συνήθειαν τῶν νέων, ἑορτάσιμον ἔνδυμα νέον, καὶ μ’ ἀνέβαλλεν ἀπὸ τὰ
            Χριστούγεννα εἰς τὸ Πάσχα, καὶ ἀπὸ τοῦτο πάλιν εἰς τὰ Χριστούγεννα. Οὔτε διδάσκαλον,
            οὔτε βιβλίον ὅμως ἢ ἄλλο τί ὄργανον παιδείας ζητοῦντα δὲν μ’ ἀνέβαλε ποτέ.</p>
         <p> Ὡς τόσον ἡ ἀμάθεια τοῦ Ἑβραίου διδασκάλου μου, ἤθελε μὲ ἀποσπάσειν ἀπὸ τὴν μελέτην τῆς
            γλώσσης, ἂν δὲν εὕρισκα εἰς τὴν βιβλιοθήκην τοῦ καλοῦ μου ἄλλου φιλοστόργου διδασκάλου
            καὶ πατρός, τοῦ Βερνάρδου, βοηθήματα καὶ ταύτης, ὡς καὶ τῆς Λατινικής, καὶ ἀκόμη τῆς
            Ἑλληνικῆς. Ἀλλὰ τοῦτο ἐξῆψε τὸν ὁποῖον συνέλαβαπρὸ πολλοῦ ἔρωτα νὰ ἱστορήσω τὴν Εὐρώπην.
            Ἐπειδὴ ἔβλεπα, ὅτι οἱ Εὐρωπαῖοι, μὴν ὄντες Ἕλληνες μηδὲ Ρωμαῖοι, εἶχαν βοηθήματα τῆς
            Ἑλληνικῆς καὶ Ρωμαϊκῆς παιδείας, μὴν ὄντες Ἑβραῖοι, εἶχαν καὶ γραμματικὰ ς καὶ λεξικὰ
            της Ἑβραϊκῆς γλώσσης, ἄγνωστα εἰς τοὺς Ἑβραίους, φυσικὰ ἔπρεπε νὰ συμπεράνω, ὅτι εἰς τὴν
            σημερινὴν Εὐρώπην κατέφυγαν καὶ τῆς Ἑλλάδος καὶ τῆς Ρώμης, ἀκόμη καὶ τῆς Παλαιστίνης, τὰ
            φῶτα. </p>
         <p>Ὁ πατήρ μου ἐπώλει μεταξωτά, ἐμπορευόμενος εἰς τὸ λεγόμενον Βεζεστένιον τῆς Σμύρνης,
            ὅπου ἦσαν καὶ οἱ ἄλλοι Χῖοι, καὶ ὄχι, ὡς λέγει ὁ βιογράφος μου (4), εἰς τὴν Χίον, ὅθεν
            ἀνεχώρησεν, εἰς παιδικὴν ἡλικίαν, χωρὶς πλέον νὰ ἐπιστρέψῃ. Ἐπεθύμει νὰ ἐκτείνῃ τὸ
            ἐμπόριόν του καὶ διὰ θαλάσσης εἰς τὴν Ὁλλανδίαν, κατὰ μίμησιν τοῦ πενθεροῦ του καὶ
            πάππου μου· ἀλλ’ἐπεθύμει νὰ ἔχῃ ἐκεῖ ἄνθρωπον οἰκεῖον, καὶ ὄχι νὰ ἐμπορεύεται διὰ μέσου
            τῶν Ὁλλανδῶν, ὡς ἔκαμνεν ὁ πάππος μου. Μετὰ πολλὰ ἐμπόδια ἐκ μέρους τῆς μητρός μου,
            ἀπεφασίσθη νὰ ὑπάγω εἰς τὸ Ἀμστελόδαμον. Ἡ μήτηρ μου ἐλογίζετο τὸ διὰ θαλάσσης ταξείδιον
            ὀλίγον διάφορον ἀπὸ τὸν θάνατόν μου· ἐγὼ δὲ πάλιν ἀπεστρεφόμην τὸν ἐμπορικὸν βίον, ὡς
            μέγα ἐμπόδιον νὰ ἀπολαύσω τὴν ποθουμένην παιδείαν. M’ ὅλον τοῦτο ἔκρινα τὸ ταξείδιον
            εὐτύχημα μέγα, διὰ τὴν ἐλπίδα, ὅτι ἡ ἀσχολία τοῦ ἐμπορίου ἔμελλε νὰ μ’ ἀφίνῃ καὶ καιρὸν
            ἱκανὸν νὰ θησαυρίζω ὅσην ἦτο δυνατόν, ἂν ὄχι ὅσην ἐδιψοῦσα, σοφίαν.</p>
         <p>Ἐμβῆκα λοιπὸν (1772) εἰς πλοῖον Δανικὸν, καὶ μετὰ 26 ἡμερῶν θαλασσοπορίαν κατευωδώθην
            εἰς Λιβόρνον, καὶ μετ’ ὀλίγας ἡμέρας, ἐκεῖθεν εἰς τὸ Ἀμστελόδαμον, συνωδευμένος μὲ
            πολλὰς ἐπιστολὰς συστατικάς. Μία μόνη ἀπ’ αὐτάς μ’ ὠφέλησεν, ἡ ἐπιστολὴ τοῦ φίλου καὶ
            διδασκάλου μου (Bernhard Keun), πρὸς ἄλλον μινίστρον φίλον του, ὀνομαζόμενον Ἀδριανὸν
            Βύρτον (Adrien Buurt), ἄνδρα μεταξὺ τῶν τότε εὑρισκομένων ἐκεῖ μινίστρων σοφώτατον,
            σεβασμιώτατον καὶ σεβαστότατον.</p>
         <p>Ὁ σωκρατικὸς οὖτος διδάσκαλος μ’ ἐδέχθη ὡς υἱόν του, καὶἀφοῦ ἐξέτασε τὰς μικρὰς μου
            γνώσεις, μ’ ἐρώτησεν, ἂν μ’ἐσυγχωροῦσαν αἱ ἐμπορικαὶ ἀσχολίαι νὰ ὑπάγω δὶς τῆς ἐβδομάδος
            εἰς αὐτόν, νὰ διδάσκωμαι ὅσα ἔκρινεν ἀναγκαῖα εἰς τὸ καλῶς συλλογίζεσθαι, ἀπὸ τὸ ὁποῖον
            (ὡς ἔλεγε) ἔπρεπε ν’ ἀρχίζῃ ἡ ὀρθὴ παιδεία. Ἐδέχθην, δὲν λέγω μετὰ χαρᾶς, ἀλλὰ μὲ
            ἐνθουσιασμόν, τὴν ἀπροσδόκητον ταύτην πατρικὴν πρόσκλησιν, καὶ ἐδιδασκόμην ἀπ’ αὐτὸν τὰ
            στοιχεῖα τοῦ Εὐκλείδου, καὶ τὴν Λογικὴν ἐπιστήμην. Ταύτην ἐσπούδαζα εἰς βιβλίον Λογικῆς
            συνταγμένον ἀπ’ αὐτὴν τοῦ τὴν σοφὴν σύζυγον, Καρολίναν (Iosina Carolina van Lynden),
            σύνταγμα ὁλότελα διάφορον (5) ἀπὸ τὴν ὁποίαν, εἶχα διδαχθῆν εἰς τὸ σχολεῖον τῆς Σμύρνης
            Λογικήν.</p>
         <p>Ὁ σοφὸς οὖτος ἀνὴρ καὶ ἡ σοφή του σύζυγος ἦσαν ἄτεκνοι· εὐδαίμονες ὅμως, διότι
            ἐσυνεργοῦσαν καὶ οἱ δύο εἰς τὴν εὐδαιμονίαν τῶν ἰδίων πολιτῶν. Παρὰ τὴν πλουσίαν
            βιβλιοθήκην εἶχαν καὶ ταμεῖον φυσικῆς ἱστορίας· καὶ αἱ δυό τῆς ἑβδομάδος ἡμέραι, αἱ
            δωρηθεῖσαι εἰς ἐμὲ τὸν ξένον, ἦσαν διωρισμέναι καὶ εἰς πολλῶν ἐπισήμων πολιτῶν υἱοὺς καὶ
            θυγατέρας. Αἱ θυγατέρες ἤρχοντο νὰ ἀκούωσι τὴν διδαχὴν τῆς Καρολίνας, καὶ οἱ υἱοί,
            ἐδιδάσκοντο ἀπὸ τὸν σύζυγον αὐτῆς Ἀδριανόν.</p>
         <p>Εἰς τῶν δύο τούτων σεβασμίων προσώπων, καὶ τοῦ προτέρου φίλου καὶ διδασκάλου μου
            σεβασμίου Βερνάρδου, τὴν ἀρετὴν χρεωστῶ, ὄχι τὴν ἀρετήν μου,ἀλλὰ τὴν ὁπωσδήποτε
            χαλίνωσιν τῶν παθῶν μου. Ἡ νεότης μου ἐσαλεύετο ἀπὸ τρικυμίας παθῶν· καὶ ἄλλο δὲν μ’
            ἔσωσεν ἀπὸ τὸ ναυάγιον παρὰ ἡ πρὸς τοὺς διδασκάλους μου αἰδῶς, καὶ ἡ φιλοτιμία νὰ ἀξιωθῶ
            τῆς ἀγάπης τῶν. Τοιαύτην κρίνω τώρα καὶ τὴν νεότητα τοῦ πατρός μου· πιθανὸν, ὅτι οὐδ’
            ἐκεῖνος ἤθελε σωθῆν, ἂν δὲν ἐφιλοτιμεῖτο νὰ ἀξιωθῇ τῆς ἀγάπης τοῦ Ἀδαμαντίου Ρυσίου.
            Μάθημα ἀναγκαῖον εἰς τοὺς γονεῖς, ὅσοι φροντίζουν τὴν σωτηρίαν τῶν ἰδίων τέκνων, νὰ τὰ
            παραδίδωσιν εἰς τοιούτους διδασκάλους, ὁποίων ὄχι μόνον νὰ θαυμάζωσι τὴν σοφίαν, ἀλλὰ
            καὶ νὰ διψῶσι τὴν ἀγάπην, καὶ νὰ τρέμωσι τὴν καταφρόνησιν. </p>
         <p>Εἰς τὸ Ἀμστελόδαμον διέτριψα ἓξ ἔτη, καταγινόμενος εἰς τὸ ἐμπόριον, καί, καθόσον μ’
            ἐσυγχώρει ἡ ἀσχολία τοῦ ἐμπορίου, εἰς τὴν παιδείαν, ἐνοχλούμενος ἀδιαλείπτως ἀπὸ
            σφοδράνὄρεξιν νὰ μὴν ἐπιστρέψω πλέον εἰς τὴν τυραννουμένην πατρίδα μου. Τὸ παιδιόθεν
            τρεφόμενον εἰς τὴν ψυχήν μου κατὰ τῶν Τούρκων μίσος, ἐκατήντησεν, ἀφοῦ ἐγεύθην
            εὐνομουμένης πολιτείας ἐλευθερίαν, εἰς ἀποστροφὴν μανιώδη. Τοῦρκος καὶ θηρίον ἄγριον
            ἦσαν εἰς τὸν λογισμόν μου λέξεις συνώνυμοι, καὶ τοιαῦται εἶναι ἀκόμη, ἂν καὶ εἰς τῶν
            μισοχρίστων φίλων του τυράννου τὸ Λεξικὸν σημαίνωσι διάφορα πράγματα.</p>
         <p>M’ ὅλον τοῦτο ἠναγκάσθην νὰ ἐπιστρέψω, καὶ ἐπέρασα διὰ Βιέννης (ὅθεν εἶχα περάσειν καὶ
            πρότερον ὑπάγων εἰς Ἀμστελόδαμον) διὰ νὰ ἴδω καὶ δεύτερον τὸν θεῖον μου (ἀδελφόν του
            πατρός μου), Σωφρόνιον, Ἀρχιεπίσκοπον Βελιγραδίου, ὅστις κατατρεχόμενος ἀπὸ τὸν ἐκεῖ
            Πασᾶν, εἶχε καταφύγειν εἰς τὴν προστασίαν τῆς Μαρίας Τερέζης, αὐτοκρατορίσσης τῆς
            Γερμανίας.</p>
         <p>Μετὰ τεσσαρακονθήμερον διατριβήν εἰς τὴν Βιένναν, ἐπέρασα εἰς Τεργέστην, κ’ἐκεῖθεν εἰς
            τὴν Βενετίαν, ὅπου διέτριψα ὅλον σχεδὸν τὸν χειμῶνα τοῦ 1778 ἔτους, βοσκόμενος ἀκόμη ἀπὸ
            τὴν ἐλπίδα νὰ λάβω ἀπὸ τοὺς γονεῖς μου τὴν ζητηθεῖσαν ἄδειαν νὰ περάσω εἰς τὴν Γαλλίαν,
            νὰ σπουδάσω τὴν ἰατρικήν. Ὁ σκοπός μου δὲν ἦτο νὰ κατασταθῶ ἰατρός· εἰς δύο μόνα
            πράγματα ἀπέβλεπα, νὰ κερδαίνω τὸν καιρὸν νὰ μὴ βλέπω Τούρκους, ἢ ἂν ἀναγκασθῶ
            τελευταῖον νὰ τοὺς ἴδω, νὰ ζῶ μεταξύ των ὡς ἰατρός, ἐπειδὴ τὸ θηριῶδες ἔθνος τοῦτο εἰς
            μόνους τους ἰατροὺς ἀναγκάζεται νὰ ὑποκρίνετα κἄποιαν ἡμερότητα.</p>
         <p>Εἰς τὴν Σμύρνην κατευωδώθην, ὀλίγας ἡμέρας μετὰ τὴν πυρκαϊὰν, ἥτις ἀφάνισε μέγα μέρος
            τῆς πόλεως, σειομένης ἀκόμη καὶ ἀπὸ σεισμόν. Αἱ κοιναὶ δυστυχίαι ἑνωμέναι μὲ τὰς ἰδίας
            (ἐπειδὴ ἐπυρπολήθη καὶ ὁ γονικός μου οἶκος) μοῦ μετέβαλαν τὴν ἀποστροφήν τῆς μὲ Τούρκους
            συγκατοικήσεως, εἰς τόσην μελαγχολίαν, ὥστε ἐκινδύνευσα νὰ πέσω εἰς ἀληθινὴν
            παραφροσύνην. Καὶ ἐδῶ τὄνομα π α ρ α φ ρ ο σ ύ ν η,δὲν εἶναι ρητορικὴ ὑπερβολή· σήμερον
            ἀκόμη ἐνθυμούμενος τὴν τότε ταραχὴν τῆς κεφαλῆς μου, βεβαιοῦμαι, ὅτι ἤθελα ἀφεύκτως
            παραφρονήσειν, χωρὶς τὰ καθημερινὰς παρηγορίας τοῦ διδασκάλου καὶ φίλου μου Βερνάρδου.
            Μὲ σχεδὸν μόνον αὐτὸν ἦτον ἡ συχνοτέρα μου συναναστροφὴ εἰς τεσσάρων ἐτῶν διάστημα, ὅσον
            διέτριψα ἀκόμη εἰς τὴν Σμύρνην, καὶ τὸ λοιπὸν τοῦ καιροῦ κατέφευγα ὀλίγα στάδια μακρὰν
            τῆς πόλεως εἰς τὴν ἐξοχὴν, διὰ νὰ μὴ βλέπω Τούρκους. Οἱ γονεῖς μου ἔτρεφαν ἀκόμη τὴν
            ἐλπίδα νὰ μὲ κρατήσωσιν εἰς τὴν πατρίδα· κ’ ἐμεταχειρίσθησαν παντοίους τρόπους, ἕως καὶ
            αὐτὸ τοῦ γάμου τὸ δέλεαρ, νὰ μεταβάλωσι τὴν γνώμην μου. Τὸ δέλεαρ τοῦτο ἤθελεν ἐξάπαντος
            μὲ συναρπάσειν, καὶ διὰ τὸ νέον τῆς ἡλικίας μού, καὶ διὰ τὸ κάλλος, ἔτι δὲ καὶ τὸν
            πλοῦτον τῆς νύμφης, ὀρφανῆς ἀπὸ πατέρα βαθύπλουτον, ἂν ὁ ἔρως τῆς ἐλευθερίας δὲν μ’
            ἐβίαζε νὰ καταφρονήσω πάσης λογῆς ἄλλους ἔρωτας. Οἱ γονεῖς μου, βλέποντες ὅτι οὐδὲ τοῦτο
            ἴσχυσε νὰ μὲ μαλάξῃ, καὶ τὸν μέγαν κίνδυνον τῆς φθειρομένης καθημέραν ὑγείας μου, μ’
            ἐσυγχώρησαν τελευταῖον νὰ περάσω εἰς τὴν Γαλλίαν.</p>
         <p>Διὰ νὰ συντέμω τὰ μεταξὺ, ἐπέρασα πάλιν εἰς Λιβόρνον, ἔπειτα εἰς Μασσαλίαν, καὶ
            κατευωδώθην τελευταῖον εἰς τὸ Μοντσπελλιέρον (Montpellier) τὴν 9 Ὀκτωβρίου 1782, καὶ ὄχι
            τὸ 1787 (6). Ἐκεῖ διέτριψα ἓξ ἔτη, καὶ ὄχι ὀκτὼ (7), σπουδάζων τὴν ἰατρικήν, ὅσον μ’
            ἐσυγχωροῦσε σῶμα ἀσθενημένον ἀπὸ τοὺς καθημερινοὺς κόπους τῆς σπουδῆς καὶ ἀπὸ τὸν
            σκώληκα λογισμόν ὅτι ἔμελλα τελευταῖον νὰ ἐπιστρέψω εἰς τυραννουμένην ἀπὸ Τούρκους
            πατρίδα.</p>
         <p>Εἰς τὸ Μοντσπελλιέρον ἔμαθα, τὴν θλιβερὰν ἀγγελίαν, ὅτι ὁ πατήρ μου ἀπέθανε τὴν 21
            Ἰουλίου 1783, καὶ ἡ μήτηρ μου τὸν ἠκολούθησε μετὰ χρόνον ἕνα. Αἰωνία των ἡ μνήμη!
            Τοιούτους γονεῖς εὔχομαι εἰς ὅλους τους νέους.</p>
         <p>Ἐδῶ ἀναγκάζομαι πάλιν νὰ διορθώσω ἄλλο λάθος τοῦ βιογράφου μου. Λέγει, ὅτιἡ εἰς
            Μοντσπελλιέρον διατριβὴ καὶ σπουδή μου ἔγινε μὲ χορηγίαν ἐτήσιον φρ. 2000 τοῦ
            Βερνάρδου(8). Ὁ καλός μου οὖτος φίλος καὶ διδάσκαλος, ἤθελε μετὰ χαρᾶς δράμειν εἰς
            βοήθειάν μου, ἂν ἡ χρηματική του κατάστασις τὸν ἐσυγχώρει τοιαύτας χορηγίας· Δὲν ἔλειψεν
            ὅμως οὔτ’ αὐτὸς οὔτ’ οἱ συγγενεῖς μου νὰ παχύνωσι μὲ προσωρινὰς δωρεὰς τὴν ἀπὸ τοὺς
            γονεῖς μου, ἐνόσῳ ἐζοῦσαν, καὶ μετὰ θάνατον αὐτῶν, ἀπὸ τὴν πώλησιν τῆς ἀνακτισθείσης
            γονικῆς οἰκίας, καὶ ἀπὸ τοὺς ἰδίους μου κόπους χορηγουμένην βοήθειαν. Ἐκ τῶν κόπων
            τούτων ἦτο καὶ ἡ ἀπὸ τὸ Γερμανικὸν εἰς τὸ Γαλλικόν μετάφρασις τῆς Κατηχήσεως τοῦ Ρώσου
            Πλάτωνος, τῆς Κλινικῆς ἰατρικῆς (Medecine clinique) τοῦ Selle, τὴν ὁποίαν ἐξέδωκα κατὰ
            τὸ 1787 ἔτος εἰς τὸ Μοντσπελλιέρον εὑρισκόμενος, καὶ ἄλλα τινὰ ἰατρικὰ συγγράμματα
            μεταφρασμένα ἀπὸ τὴν Γερμανικὴν καὶ τὴν Ἀγγλικὴν γλώσσαν εἰς τὴν Γαλλικήν, καὶ ἐκδομένα
            ἔπειτα εἰς τοὺς Παρισίους. </p>
         <p>Ἀφοῦ ἐτελείωσα τὰ μαθήματα μου, ἐπεθύμησα νὰ ἱστορήσω καὶ τάς νέας Ἀθήνας, τοὺς
            Παρισίους, διὰ νὰ ἀποφύγω κἄν τὸ ὄνειδος τῶν ὅσοι δὲν ἐγνώριζαν ἄλλοτε τᾶς παλαιάς. Ἦλθα
            λοιπὸν εἰς τοὺς Παρισίους τὴν 24 Μαΐου 1788, συνωδευμένος μὲ συστατικὰς ἐπιστολὰς τῶν
            Προφεσσόρών μου, τῶν ὁποίων ἡ εἰς ἐμὲ εὔνοια καὶ ἐξαιρέτως τοῦ Broussonet, τοῦ Grimaud,
            καὶ τοῦ Chaptal, ἐχρημάτισεν ἓν ἀπὸ τὰ εὐτυχήματα τῆς ζωῆς μου.</p>
         <p>Ἀλλ’ ἦλθα εἰς καιρὸν, ὅτ’ ἔμελλε μετ’ ὀλίγον νὰ γεννηθῇ ἡ ἀπὸ τὰ μέσα ταύτης τῆς
            ἑκατονταετηρίδος κυοφορουμένη παράδοξος, καὶ πρώτη εἰς τὴν ἱστορίαν, πολιτικὴ μεταβολὴ
            ἔθνους, ἀπὸ τὸ ὁποῖον δὲν ἠλπίζετο τοιαύτη μεταβολή. Οἱ Γάλλοι, ἕως τότε, ὅμοιοι τῶν
            Ἀθηναίων τὴν σοφίαν, τὴν ἡμερότητα, τὴν φιλανθρωπίαν, τὴν ἐρασμιότητα, ἐκρίνοντο καὶ
            ἐλαφροὶ ὡς οἱ Ἀθηναῖοι, καὶ ἄξιοι ὅσων ἔγραψε κατὰ τῆς ἐλαφρίας ἐκείνων ὁ κωμικὸς
            Ἀριστοφάνης. Ἡ μεταβολὴ ἔδειξεν, ὅτι εἰς τὸ φαινόμενον ἐλαφρὸν ἔθνος τοῦτο ἐκρύπτετο
            μέγας ἀριθμὸς φιλοσόφων ἀνδρῶν, τοὺς ὁποίους ἀνεκάλυψεν ἀπροσδοκήτως ἡ κατάχρησις τῆς
            τότε ἀπολύτου μοναρχίας καὶ κατέστησε νέας πολιτείας νομοθέτας.</p>
         <p>Τὰς μέχρι τούτου ἀπορίας μου περὶ τῆς εἰς τὴν πατρίδα ἐπιστροφῆς, τᾶς ὁποίας εἶχε
            μετριάσειν ὁ θάνατος τῶν γονέων μου, ἔλυσε πλέον ὁλότελα ἡ πολιτικὴ μεταβολὴ τῆς
            Γαλλίας, καὶ ἀπεφάσισα ἀμεταθέτως νὰ μὴ συζήσω εἰς τὸ ἑξῆς μὲ τυράννους. Τοῦτο ηὔξησε
            καὶ τὴν ὁποίαν ἔτρεφα ἐπιθυμίαν πρὸ πολλοῦ νὰ συνεργήσω τὸ κατὰ δύναμιν εἰς τὴν παιδείαν
            τῶν ὁμογενῶν μου, καὶ μάλιστα ἀφοῦ ἐπληροφορήθην, ὅτι ἡ αὔξησις καὶ ἐξάπλωσις τῆς
            παιδείας εἰς τὸ Γαλλικὸν ἔθνος ἐγέννησε τὸν ἔρωτα τῆς ἐλευθερίας. Μόνον μέσον τοιαύτης
            συνεργίας εὕρισκα τὰς ἐκδόσεις τῶν ἑλληνικῶν συγγραφέων μὲ μακρὰ προλεγόμενα εἰς τὴν
            κοινὴν γλῶσσαν, ὥστε νὰ ἀναγινώσκωνται ὄχι μόνον ἀπὸ τοὺς σπουδαστὰς τῆς παλαιᾶς
            γλώσσης, ἀλλὰ καὶ ἀπὸ τοὺς ἰδιώτας. Εἰς τοιαύτην ἐπιχείρησιν ὅμως, ἐχρειάζετο πλειοτέρα
            γνῶσις τῆς ἑλληνικῆς γλώσσης, διὰ τὴν κριτικὴν ἔκδοσιν τοῦ κειμένου τῶν συγγραφέων. Εἰς
            ταύτης λοιπὸν τὴν ἀπόκτησιν ἔδωκα ὅλην μου τὴν προσοχήν, ἀφίνων καὶ τὴν ἐπαγγελίαν τῆς
            ἰατρικής καὶ πάσαν ἄλλην ἀσχολίαν.</p>
         <p>Αἱ συμβᾶσαι ταραχαὶ ἀπὸ τοὺς ἔπειτα δημαγωγοὺς τῆς Γαλλίας, ἀνομοίους ὁλότελα τῶν
            ἀρχηγῶν τῆς μεταβολῆς, ἔπρεπεν ἐξανάγκης νὰ γεννήσωσι δημαγωγὸν δεινότερον, διὰ νὰ
            καταπαύσῃ τάς ταραχάς· καὶ τὸν ἐγέννησαν. Οὗτος ἦτον ὁ περιβόητος Ναπολέων. Στολισμένος
            μὲ κυβερνητικὰς καὶ στρατηγικὰς ἀρετὰς ὑπερτέρας ὅσων μας παρέδωκεν ἡ ἱστορία, καὶ
            δημιουργημένος ἀπὸ τὴν φύσιν νὰ ἐμπνέη φόβον εἰς τοὺς ταραχοποιοὺς, καὶ σέβας εἰς τοὺς
            ἐπιθυμητὰς τῆς ἡσυχίας, εἰς τοῦτο μόνον ἐπλανήθη, ὅτι δὲν ἐνόησεν ὁποίους καρποὺς
            ἐπρόσμεναν οἱ ἄνθρωποι ἀπὸ τὰ τόσα τοῦ προτερήματα. Ἀντὶ νὰ ἐλευθερώσῃ τοὺς
            καταπονουμένους τῆς Εὐρώπης λαοὺς ἀπὸ τοὺς δεσπότας των, ἐπρόκρινε νὰ γενῇ αὐτὸς
            δεσποτῶν δεσπότης. Ἀντὶ νὰ σπείρῃ τὴν εὐδαιμονίαν εἰς ὅλην τὴν Εὐρώπην, καὶ νὰ κατασταθῇ
            θεὸς ἐπὶ τῆς γῆς, μακαριζόμενος ἀπὸ ἀθανάτους ὕμνους τῆς παρούσης καὶ τῆςἐπερχομένης
            ἀπείρου γενεᾶς ἀνθρώπων, ἐπροτίμησε τὰ βρωμερὰ τῶν βρωμερῶν κολάκων θυμιάματα. Ἐπλανήθη
            ὁ ταλαίπωρος!</p>
         <p>Ὁ μεγαλουργὸς ἀλλ’ ὄχι μέγας οὗτος ἀνὴρ ὑπατεύων (ὑπατείαν ἥτις ἔμελλε ν’ἀφανίσῃ καὶ
            αὐτὸν καὶ τὰ ἐξ αὐτοῦ ἐλπιζόμενα πολλὰ καὶ μεγάλα καλὰ) ἐπεθύμησε τὴν μετάφρασιν τῆς
            Γεωγραφίας τοῦ Στράβωνος. Ὁ ποτέ μου εἰς τὸ Μοντσπελλιέρον διδάσκαλος τῆς χημείας,
            Chaptal, τότε δὲ λειτουργὸς τῆς ὑπατείας, ἐπρόβαλε μεταφραστὰς τοῦ κειμένου τὸν La
            Porte-du-Theil καὶ ἐμὲ, καὶ τρίτον τὸν γεωγράφον Cosselin διὰ τὰς γεωγραφικὰς
            παρατηρήσεις, διορίσας εἰς καθένα ἐξ ἡμῶν ἐτήσιον μισθὸν τοῦ ἔργου, φρ. 3000, καὶ ὄχι
            σύνταξιν ἐτήσιον (9), ἥτις ἔμελλε νὰ διορισθῇ μετέπειτα.</p>
         <p>Κατὰ τὸ 1805 ἐπροσφέραμεν εἰς τὸν Ναπολέοντα (ὄχι πλέον ὕπατον, ἀλλ’ Αὐτοκράτορα) τὸν
            πρῶτον τόμον τῆς μεταφράσεως τοῦ Στράβωνος τυπωμένον. Πρὸ τῆς προσφορᾶς τοῦ δευτέρου,
            παρὰ τὸν ἐτήσιον μισθὸν τῶν φρ. 3000, μᾶς ἐφιλοδώρησεν ἀκόμη καθένα 2000 φράγκων,
            σύνταξιν ἐπὶ ζωῆς. Ὅταν μας ἦλθεν ἡ ἀπροσδόκητος ἀγγελία τῆς συντάξεως ὑποπτευόμενος
            (δὲν ἐξεύρω διὰ τί) τάς μεγαλοδωρίας τοῦ Ναπολέοντος, καὶ φοβούμενος μὴ μ’ ἀναγκάσωσι
            ποτὲ νὰ φανῶ εὐγνώμων ὑπὲρ τὸ δίκαιον, ἐπεθύμησα νὰ ἐλευθερωθῶ ἀπὸ τὴν εὐεργεσίαν. Μὴ
            δυνάμενος ὅμως νὰ τὸ πράξω μόνος, ἐπρόβαλα εἰς τοὺς συνεργάτας μου, ὅτι, ἐπειδὴ ἡ
            μετάφρασις τοῦ Στράβωνος ἔμελλε νὰ εἶναι μακρά, μᾶς ἐσύμφερε νὰ ἀποβάλωμεν, ἢ τὸν μισθὸν
            ἢ τὴν σύνταξιν· καὶ τὸ ἐδέχθησαν οἱ συνεργάται μου χωρὶς ἐναντίωσιν. Ἐγράψαμεν λοιπὸν
            κοινῶς οἱ τρεῖς πρὸς τὸν τότε λειτουργὸν παραιτούμενοι τὸν ἐτήσιον μισθὸν τῶν φρ. 3000,
            καὶ ἀρκούμενοι εἰς τὴν ἐπὶ ζωῆς σύνταξιν τῶν φρ.2000. Ἡ ἀπόκρισις τοῦ λειτουργοῦ ἦτον
            ἐγκώμιον τῆς ἀφιλοκερδείας μας(désinteressement) ὡς τὴν ὠνόμαζε, καὶ παῦσις τοῦ ἐτησίου
            μισθοῦ. Ἂν ἐπρόβλεπα ὅσα κακὰ ἔμελλε νὰ προξενήσῃ εἰς τὴν Ἑλλάδα ἡ συγκροτηθεῖσα μὲ
            σκοπὸν νὰ ἐμποδίσῃ τὴν ἐλευθερίαν τῶν λαῶν, καὶ ἀσεβῶς ἐπονομασθεῖσα Ἁ γ ί α σ υ μ μ α χ
            ί α, ἤθελα βέβαια προκρίνειν νὰ κυβερνᾶται σήμερον ἡ πατρίς μου μὲ τὸ σκῆπτρον ἐνὸς
            Ναπολέοντος, διώκτου τῶν Τούρκων ἀπὸ τὴν Ἑλλάδα, παρὰ μὲ τὴν σιδηρᾶν ράβδον πολλῶν
            ἀπολύτων δεσποτῶν, ἐκ τῶν ὁποίων κανεὶς δὲν ἀξίζει τὸν Ναπολέοντα.</p>
         <p>Τούτου τοῦ δυστυχοῦς Ναπολέοντος βασιλεύοντος ἕνας ἀπὸ τοὺς πολλοὺς ἐπρόβαλεν εἰς τὸν
            μακαρίτην Κλαυϊέρον, κ’ ἐμὲ, νὰ μᾶς ἀναδείξῃ μὲ δαψιλῆ ἀμοιβὴν ἐτήσιον βιβλοκρίτας
            (censeurs), αὐτὸν μὲν διὰ τὰ Λατινιστὶ, ἐμὲ δὲ διὰ τὰ Ἑλληνιστὶ ἢ Γραικιστὶ ἐκδιδόμενα
            βιβλία. Μὲ φρίκην ἀπέβαλεν ὁ φίλος μου τὸ πρόβλημα καὶ νὰ φρίξω ὄχι ὀλιγώτερον μ’
            ἐκίνησε συλλογιζόμενος, ὅτι ὅστις ἤλπιζεν ἀπό μας τοιοῦτον ἔργον, πιθανὸν ὅτι μᾶς
            ἔκρινεν ἱκανοὺς νὰ ἐκτελέσωμεν μὲ μισθὸν καὶ ἄλλα ἀτιμώτερα.</p>
         <p>Ἀλλ’ ἀφίνω τὸν Ἥρωα τοῦτον (δυστυχέστερον, διότι ἐχώρισε τὰ ἴδιά του ἀπὸ τὰ κοινὰ
            συμφέροντα παρὰ διότι κατεστράφη ἀπὸ ἀσυγκρίτως ὑποδεεστέρους του δεσπότας) καὶ ἀκολουθῶ
            τὴν ἱστορίαν τοῦ ἑξῆς βίου μου.</p>
         <p>Ἐδῶ χρεωστῶ νὰ ἱστορήσω μίαν ἀπὸ τᾶς τύχας τοῦ βίου μου, τὴν ὁποίαν ἤθελα σιωπήσειν ἂν
            δὲν μ’ ἐκατάκριναν οἱ φίλοι μου ὡς ὑπερήφανον, οἱ μὴ φίλοι, ἴσως ὡς ἀνάξιον. Τὴν
            ὑπερηφανίαν βδελύσσομαι· ἀνάξιος πάλιν ὁλότελα νὰ κριθῶ τὸ ἀποστρέφομαι. Ἀπόρησαν τινὲς
            διὰ τί δὲν ἐζήτησα ποτὲ νὰ ψηφισθῶ μέλος τοῦ Πανεπιστημίου. Ἰδοὺ πῶς ἠκολούθησε τὸ
            πρᾶγμα. Ὅστις ἐπιθυμῇ νὰ ἐκλεχθῇ μέλοςτοῦ Πανεπιστημίου, χρεωστεῖ πρῶτον νὰ ζητήσῃ δι’
            ἐπιστολῆς ἀπὸ τὸν πρόεδρον νὰ τὸν καταγράψῃ εἰς τὸν κατάλογον τῶν ὑποψηφίων· χρεωστεῖ
            δεύτερον πρὸ τῆς ψηφοφορίαςνὰ ἐπισκεφθῇ προσωπικῶς ἕνα καθένα ἀπὸ τοὺς ψηφοφόρους, καὶ
            νὰ τὸν παρακαλέσῃ ταπεινῶς, νὰ τοῦ χαρίσῃ τὴν ψῆφόν του. Τὸ πρῶτον μόνον ἐγνώριζα, καὶ
            τὸ πρῶτον ἐπλήρωσα, ἂν ὄχι ὡς χρέος ἀναγκαῖον, ὡς κἂν ἔθιμον ἄψογον, καὶ κατεγράφθην ὡς
            ὑποψήφιος.</p>
         <p>Τὸ αὐτὸ ἔτος (1805) τῆς ἐκδόσεως τοῦ πρώτου τόμου τοῦ Γαλλικοῦ Στράβωνος ἐξέδωκα διὰ
            δαπάνης τῶν Ζωσιμάδων τὸν Πρόδρομον τῆς Ἑλληνικῆς βιβλιοθήκης, μὲ προλεγόμενα
            διεξοδικώτατα, εἰς ὄνομα Αὐτοσχεδίων στοχασμῶν. Ἡ διασπορά των εἰς τὴν Ἑλλάδα, καὶ ἡ
            γεννηθεῖσα ἐξ αὐτῶν εὔνοια τοῦ γένους εἰς ἐμέ, μ’ ἐδίδαξεν, ὅτι τὸ γένος ἤρχισε νὰ
            αἰσθάνεται τὴν χρείαν τῆς παιδείας, κ’ ηὔξησε τάς ὁποίας πρὸ πέντε ἐτῶν (10) εἶχα
            φανερώσειν ἐλπίδας τῆς πλησιαζούσης ἐλευθερίας του. Εἰς τοῦτο μόνον ἠπατήθην, ὅτι ἡ κατὰ
            τοῦ τυράννου ἐπανάστασις, τὴν ὁποίαν ἔθετεν ὁ λογισμός μου περὶ τὰ μέσα τῆς παρούσης
            ἑκατονταετηρίδος, συνέβη τριάκοντα χρόνους ἀρχήτερα. Ὅτι δὲ συνέβη παρὰ καιρόν, ἐφάνη
            καὶ ἀπὸ τὴν θρασύτητα τῶν ἀρχηγῶν τῆς ἐπαναστάσεως (εἴτε αὐτομάτως, εἴτε καὶ ἀπὸ τὴν
            Ρωσίαν κινηθέντων) καὶ ἀπὸ τὴν ἔπειτα μέχρι τῆς σήμερον ἀφρονεστάτην διαγωγὴν πολλῶν
            πολιτευομένων εἰς τὴν Ἑλλάδα· διαγωγήν, ἥτις ἔδωκεν ἀφορμὴν εἰς τόσην αἵματος ἀθώου
            χύσιν, καὶ παρ’ὀλίγον ἢθελ’ ἀφανίσειν καὶ αὐτὸ τὸ Ἑλληνικὸν ὄνομα ἀπὸ τὸ πρόσωπον τῆς
            γῆς, ἂν οἱ στρατευόμενοι κατὰ τοῦ τυράννου, καὶ πεζοὶ καὶ θαλάσσιοι δὲν ἔπρασσαν ἀληθῶς
            ἄξια τοῦ Μαραθῶνος καὶ τῆς Σαλαμίνος κατορθώματα. Ἂν τὸ γένος εἶχε καὶ κυβερνήτας
            στολισμένους μὲ παιδείαν (κ’ ἤθελε τοὺς ἔχειν ἐξάπαντος, ἂν ἡ ἐπανάστασις συνέβαινε
            τριάκοντα χρόνους ἀργότερα) ἔμελλε καὶ τὴν ἐπανάστασιν νὰ κάμῃ μὲ πλειοτέραν πρόνοιαν,
            καὶ εἰς τοὺς ἀλλογενεῖς νὰ ἐμπνεύσῃ τόσον σέβας, ὥστε ν’ ἀποφύγη ὅσα ἔπαθε κακὰ ἀπὸ τὴν
            ἀντίχριστον Ἁγίαν συμμαχίαν.</p>
         <p>Αἱ ἐκδόσεις μου δὲν ἔλειψαν ὅμως νὰ μοῦ γεννήσωσι καὶ ἐχθροὺς, ὀλίγους τινὰς
            σχολαστικοὺς, ἑνωμένους μὲ ὄχι πολλοὺς τοῦ ἱερατικοῦ τάγματος, οἱ ὁποῖοι μὲ
            κατεπολέμησαν ἀγρίως, ὡς καινοτόμον ὄχι μόνον εἰς τὰ περὶ παιδείας, ἀλλὰ καὶ εἰς αὐτήν
            μου τὴν θρησκείαν. Μετανοῶ τώρα, ὅτι τοὺς ἀντεπολέμησα κ’ ἐγώ· φρονιμώτερα ἤθελα
            πράξειν, ἂν ἀκολουθοῦσα τὸ σοφὸν παράγγελμα τοῦ Ἐπικτήτου, «Ἔδοξεν αὐτῷ». Πρὶν
            ἐπιχειρίσῃ τὶς νὰ συμβουλεύῃ διόρθωσιν ἔργων στραβῶν, πρέπει νὰ προβλέπῃ καὶ τὸν
            μέλλοντα ἀπαραιτήτως πόλεμον ἀπὸ τοὺς ὅσων ἡ τιμὴ καὶ ἡ εὐτυχία κρέμεται καὶ τρέφετ’ ἀπὸ
            τὰ στραβά· καὶ ἀντὶ νὰ ἐλπίζῃ πρᾶγμ’ἀδύνατον, εἰρήνην, ἀπ’ αὐτούς, χρεωστεῖ ν’ ἀκολουθῇ
            τὸ ἔργον τοῦ ἀτάραχα, ἀρκούμενος εἰς τὴν εὔνοιαν τῶν ὠφελουμένων ἀπ’ αὐτό.</p>
         <p>Πρὶν ἀρχίσω τὴν Ἑλληνικὴν βιβλιοθήκην, ἐξέδωκα (1799) τοὺς χ α ρ α κ τ ή ρ α ς τοῦ
            Θεοφράστου Ἑλληνιστὶ καὶ Γαλλιστὶ μὲ Προλεγόμενα καὶ σημειώσεις Γαλλικάς· ὁμοίως τὸ Περὶ
            ἀέρων, ὑδάτων, τόπων (1800) τοῦ Ἰπποκράτους (11), τὸ Σάλπισμα πολεμιστήριον (1801), τὴν
            πρώτην ἔκδοσιν (1802) τῆς μεταφράσεως τοῦ Βεκκαρίου (12), τὸ Γαλλιστὶ γραμμένον Ὑπόμνημα
            περὶ τῆς παρούσης καταστάσεως, τοῦ πολιτισμοῦ τῆς Ἑλλάδος (1803) (13), ἀφοῦ πρῶτον τὸ
            ἀνέγνωσα εἰς τὴν τότε Ἐταιρίαν τῶν Ἀνθρωποτηρητῶν (des observateurs de l’homme), καὶ τοῦ
            Ἡλιοδώρου τὰ Αἰθιοπικὰ, μὲ σημειώσεις Ἑλληνικὰς, καὶ Προλεγόμενα εἰς τὴν σημερινὴν τῶν
            Γραικῶν γλῶσσαν 1804). Μετὰ τὸν Ἠλιόδωρον, ἤρχισα (κατὰ τὸ 1805 ἔτος) τὴν ἀνωτέρω
            ὀνομασθεῖσαν Ἑλληνικὴν βιβλιοθήκην. Ταύτην ἠκολούθησα ἀδιακόπως μέχρι τῆς ἀρχῆς τῆς
            πολιτικῆς μεταβολῆς τῶν Ἑλλήνων (14), μὲ τόσην εὐχαρίστησιν τῶν ἀναγινωσκόντων, ὢστ’
            ἔκριναν ὠφέλιμον τινὲς τῶν ὁμογενῶν νὰ συναθροίσωσι καὶ νὰ ἐκδώσωσιν εἰς τόμον χωριστὸν
            τὰ εἰς καθένα συγγραφέα Προλεγόμενα, ἢ Α ὐ τ ο σ χ ε δ ί ο υ ς σ τ ο χ α σ μ ο ύ ς.</p>
         <p>Τὸ πλέον παράκαιρον παρὰ ἀπροσδόκητον τῆς πολιτικῆς μεταβολῆς τῶν Ἑλλήνων ἔχυσε τόσον
            φόβον εἰς τὴν ψυχήν μου, ὥστ’ ἂν ἦτο δυνατὸν εἰς τὴν φύσιν αὐτὴν τοῦ πράγματος καὶ εἰς
            τὴν χρηματικήν μου κατάστασιν, ἤθελα δημοσιεύσειν ἐνταυτῷ ὅλους τους ἠθικοὺς καὶ
            πολιτικοὺς συγγραφεῖς, διὰ νὰ μετριάσω, ἂν ἦτο δυνατὸν, τὰ προσδοκώμενα ἀπὸ τὴν
            μεταβολὴν κακά.</p>
         <p>Ἀλλ’ οἱ μὲν ἀδελφοὶ Ζωσιμάδαι (διὰ περιστάσεις τινὰς ἀπροσδοκήτους) εἶχαν παύσειν πρὸ
            πολλοῦ τὴν συνεισφορὰν τῆς δαπάνης τοῦ τύπου· ἡ δὲ χρηματική μου κατάστασις, δὲν
            ἐξαρκοῦσε νὰ πληρόνω βοηθοὺς ἢ διορθωτὰς τοῦ τύπου τόσους, ὅσων ἦτο χρεία εἰς πολλῶν
            ἐντάμα τόμων ἔκδοσιν.</p>
         <p>Ἤρχισα λοιπὸν (1821) ἀπὸ τὴν ἔκδοσιν τῶν Πολιτικῶν του Ἀριστοτέλους. Πρὸ ἑνὸς ἔτους
            (1820) εἶχα μεταφράσειν καὶ ἐκδόσειν ἀνωνύμως τὴν παράδοξον Σ υ μ β ο υ λ ὴ ν τ ρ ι ῶ ν
            Ἐ π ι σ κ ό π ω ν π ρ ὸ ς τ ὸ ν Π ά π α ν Ἰ ο ύ λ ι ο ν τ ὸ ν τ ρ ί τ ο ν. Σκοπὸν εἶχε ἡ
            φανέρωσις τοιούτου συγγράμματος τὴν διόρθωσιν καὶ δικαίωσιν ἐνταυτῷ τῆς Ἀνατολικῆς
            ἐκκλησίας. Ἡ μακρὰ δουλεία ἀφανίσασα τὴν παιδείαν τοῦ γένους, ἦτον ἀδύνατον νὰ μὴ φθείρῃ
            τὸν κλήρον, μηδὲ νὰ συγχύσῃ τὰ θρησκευτικά μας φρονήματα· ὁποῖα ὅμως καὶ ὁπόσα ἂν ἦναι
            τὰ ἁμαρτήματα τῶν Ἀνατολικῶν χριστιανῶν παραβαλλόμενα μὲ τὰς φρικτὰς τῆς Παπικῆς αὐλῆς
            καταχρήσεις, εἰς τὴν στάθμην τῆς δικαιοσύνης, πρέπει νὰ λογίζωνται ὀλίγοι τινὲς πρὸς
            ὠκεανὸν ὕδατος σταλαγμοί· καὶ οἱ συνήγοροι τῆς Παπικῆς αὐλῆς, κατηγοροῦντες πικρῶς δι’
            αὐτὰ τοὺς Γραικοὺς κατηγοροῦν ἀνθρώπους ἐνοχλουμένους ἀπὸ κάρφος, τυφλωμένοι ἀπὸ
            παχυτάτην δοκὸν αὐτοί. Νὰ κατακρίνῃ τὶς ὅλους τους ἱερωμένους ἀνατολικοὺς, διὰ τὴν
            τρυφὴν ὀλίγων σαρδαναπάλων ἀρχιερέων, τρυφώντων εἰς τὸ Βυζάντιον, εἶναι τὸ αὐτὸ καὶ νὰ
            παραβάλλῃ ὅλους τους κοσμικοὺς μὲ τοὺς Φαναριώτας τοῦ Βυζαντίου.</p>
         <p>Ἐν Παρισίοις, 23 Δεκεμβρίου, 1829</p>
         <p>Α. ΚΟΡΑΗΣ.</p>
         <p>(1) Εἰς τὸ ἐν Βενετίᾳ ἐκδοθὲν (1824) ἀνωνύμως σύγγραμμα, ἐπιγαρφόμενον, «Κωνσταντινιὰ
            παλαιά τε καί νέα», εὑρίσκω (σελ. 113) ὅτι ὁ Ἀδαμάντιος (Ἀδάμας) ἐχεημάτισε διδάσκαλος
            καί εἰς τὴν Κωσνταντινούπολιν. Τοῦτο πιθανὸν ὅτι συνέβη πρὶν τῆς εἰς Χίον [...] </p>
         <p>(2) Τοῦτου τὴν «Ὠδὴν εἰς τὸν Δαγεσσέα» (Ode ὰ Daguesseau) ἐξέδωκα κατὰ τὸ 1819 ἔτος. Ὁ
            Ἀντώνιος τὴν ἐστιχούργησε, το 17Ο2 ἔτος, ὅτε διέτριβεν εἰς τοὺς Παρισίους.</p>
         <p>(3) Τὸ ἔτος τῆς τυπώσεως εἶναι τὸ 1748. Ἀποθανὼν κατὰ τὸ 1747 ἔτος, δέν ἔφθασε νὰ τὸ
            ἴδῃ, τυπωμένον• καὶ τοῦτο εὐτυχῶς, διὰ νὰ μὴν ἴδῃ τόσον πλῆθος τυπογραφικῶν σφαλμάτων,
            ἐκ τῶν ὸποίων πολλὰ μέρη τοῦ ποιήματος ἔγιναν ἀκατανόητα. Ἐφρόντισα νὰ φέρω ἑν ἀντίτυπον
            ἀπὸ τὴν Σμύρνην διὰ νὰ τὸ προσφέρω εἰς τὴν βασιλικὴν βιβλιοθήκην, εἰς τὴν ὁποίαν καὶ τὸ
            ἐπρόσφερα (1829).</p>
         <p>(4) Biographie nouvelle des Contemporains t. V. p. 52.</p>
         <p>(5) Φυλλάσσω ἀκόμη εἰς τὴν βιβλιοθήκην μου ταύτην τὴν λογικὴν (γραμμένην εἰς τῶν
            Ὀλλανδῶν τὴν γλῶσσαν) δῶρον πολύτιμον τῆς σεβασμίας Καρολίνας. Ἔχω καὶ τοῦ ἀνδρός της
            τινὰ συγγράμματα, καὶ αὐτὰ εἰς Ὀλλανδικὴν γλῶσσαν. Ἓν ἀπὸ ταῦτα μετέφρασεν εἰς τὴν
            Γαλλικὴν γλῶσσαν ὁ πρῶτος μου διδάσκαλος (Bernhard Keun), ἐπιγραφόμενον Abrégé dedla
            Théologie degamtique, τυπωμένον εἰς Ἀμστελόδαμον, 1879. Σώζεται καὶ τοῦτο εἰς τὴν
            βιβλιοθήκην μου.</p>
         <p>(6) Biographie nouvelle des Contemporains t. V. p. 52.</p>
         <p>(7) Ιbid, sag. 54.</p>
         <p>(8) Ibid, ibid.</p>
         <p>(9) Biographie nouvelle des Contemporains t. V. p. 53.</p>
         <p>(10) Ἴδε τὸ τέλος τῶν Προλεγομένων (Discours préliminaire) τοῦ κατὰ τὸ 1800 ἔτος
            ἐκδοθέντος. Π ε ρ ὶ ἀ έ ρ ω ν ὑ δ ά τ ω ν τ ό π ω ν, τοῦ Ἰ π π ο κ ρ ά τ ο υ ς.</p>
         <p>(11) Κατὰ τὸ 1816, ἐξεδόθη δεύτερον, ἀλλὰ μόνον τὸ κείμενον τοῦ Ἰπποκράτους μὲ τὴν
            μετάφρασιν εἰς τὸ ὁποῖον ἐπροσέθεσα καὶ τὸν νόμον τοῦ Ἰπποκράτους, καὶ τοῦ Γαληνοῦ Ὅ τ ι
            ἄ ρ ι σ τ ο ς ἰ α τ ρ ὸ ς κ α ὶ φ ι λ ό σ ο φ ο ς. </p>
         <p>(12) Ἐξεδόθη δεύτερον ἡ αὐτὴ μετάφρασις κατὰ τὸ 1823 ἔτος.</p>
         <p>(13) Mémoire sur l'état actuel de la civilisation de la Grèce.</p>
         <p>(14) Συνιστάται σήμερον (1829) ἡ Ἑλληνικὴ βιβλιοθήκη μὲ τὸν Πρόδρομον αὐτῆς εἰς τόμους
            17, τὰ δὲ ἐπιγραφόμενα Π ά ρ ε ρ γ α αὐτῆς εἰς τόμους 9. Παρὰ ταῦτα, εἶναι τὰ Ἀ σ τ ε ῖ
            α τ ο ῦ Ἰ ε ρ ο κ λ έ ο υ ς καὶ αἱ τέσσαρες πρῶται ῥαψῳδίαι τῆς Ἰλιάδος, καὶ τὰ
            ἐπιγραφόμενα Ἄ τ α κ τ α εἰς δύο τόμους.</p>
         <p>ΑΔΑΜΑΝΤΙΟΣ ΚΟΡΑΗΣ ΧΙΟΣ ΥΠΟ ΞΕΝΗΝ ΜΕΝ ΙΣΑ ΔΕ ΤΗι ΦΥΣΑΣΗι Μ' ΕΛΛΑΔΙ ΠΕΦΙΛΗΜΕΝΗΝ ΓΗΝ ΤΩΝ
            ΠΑΡΙΣΙΩΝ ΚΕΙΜΑΙ</p>
      </body>
   </text>
</TEI>
