<?xml version="1.0" encoding="UTF-8"?>
<?xml-model href="file:/Users/anna-maria/Downloads/eltec-1.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude"
    xml:id="GRE00011" xml:lang="el">
    <teiHeader>
      <fileDesc>
         <titleStmt>
            <title>Ἀνάμνησις</title>
            <author>
               Δημήτριος Βικέλας
            </author>
            <respStmt>
               <resp>Text encoded by </resp>
               <name n="MS" type="encoder">
                  Μαριάννα Συλίβριλη
               </name>
            </respStmt>
            <respStmt>
               <resp>Text corrected by </resp>
               <name n="MS" type="encoder">
               Μαριάννα Συλίβριλη
               </name>
            </respStmt>
            <respStmt>
               <resp>Encoding correcting by</resp>
               <name n="AMS" type="encoder">
                  Άννα-Μαρία Σιχάνη
               </name>
            </respStmt>
         </titleStmt>
         <extent>
            <measure unit="pages" > 14</measure>
            <measure unit="words" > 2499</measure>
         </extent>
         <publicationStmt>
            <p>Incorporated into the ELTeC on <date when="2019-04-05"/></p>
         </publicationStmt>
         <sourceDesc>
            <bibl type="firstEdition">
               <title>Διηγήματα</title>
               <author>
                Δημήτριος Βικέλας
               </author>
               <pubPlace>Ἐν Ἀθήναις</pubPlace>
               <publisher>Ἀνέστης Κωνσταντινίδης</publisher>
               <date when="1897"/>
            </bibl>
         </sourceDesc>
      </fileDesc>

      <encodingDesc n="eltec-1">
         <p/>
      </encodingDesc>
      <profileDesc>
         <langUsage>

            <language ident="el-CA">Ελληνικά</language>
         </langUsage>
         <textDesc>
            <authorGender xmlns="http://distantreading.net/eltec/ns" key="M"/>
            <size xmlns="http://distantreading.net/eltec/ns" key="short"/>
            <reprintCount xmlns="http://distantreading.net/eltec/ns" key="high"/>
            <timeSlot xmlns="http://distantreading.net/eltec/ns" key="T3"/>
         </textDesc>
      </profileDesc>
      <revisionDesc >
         <change when="2019-04-05">Initial TEI version.</change>
          <change when="2019-09-15">further customisation and correction</change> 
      </revisionDesc>
   </teiHeader>
   <text>
      <front>
         <div type="titlepage">
            <p>Ἀνάμνησις</p>
         </div>
      </front>
      <body><div type='chapter'>
         <p>Α'.</p>
         <p>Παρῆλθον ἒτη πολλὰ ἒκτοτε. Ἢμην νεώτατος, πρῶτον δὲ τότε ἐταξείδευα μόνος. Μετέβαινα εἰς
            Γαλλίαν διὰ τῆς Ἰταλίας. Κατ’ ἐκείνην τὴν ἐποχὴν τὰ ταξείδια ἦσαν δυσκολώτερα,
            δαπανηρότερα, ταυτοχρόνως δὲ καὶ βραδύτερα ἢ τήν σήμερον. Τὰ ἀτμόπλοια δὲν διέσχιζον
            μετὰ τῆς αὐτῆς ταχύτητος τὴν θάλασσαν, οὐδ ἦσαν πολυάριθμα ὡς τώρα, ἐστάθμευον δὲ εἰς
            πολλοὺς λιμένας δὶδοντα καιρὸν εἰς τοὺς ἐπιβάτας πρός ἐπίσκεψιν τῶν πόλεων ὁπόθεν
            διήρχοντο, ἐάν (ἐννοεῖται) εἶχον διαβατήρια ἐν τάξει καί ἐπετρέπετο ἡ ἐλευθεροκοινωνία.
            Ἀλλ ’ οὔτε σιδηρόδρομοι συνέδεον εἰσέτι τὰς πόλεις τῆς Εὐρώπης, συντέμνοντες τὰς
            ἀποστάσεις. Διὰ ξηρᾶς ὡς καί διὰ θαλάσσης ὁ περιηγητὴς μετεφέρετο ἄνευ βίας, τοῦ ἐδίδετο
            δὲ καιρός διὰ νὰ ἀναπνεύσῃ νά ἀναπαυθῇ καὶ νά ἱκανοποιήσῃ τήν περιέργειάν του. Καὶ μετὰ
            πόσης περιεργείας περιηγεῖταί τις ὅτε, νέος ἒτι, βλέπει κατὰ πρῶτον νέον καὶ ἂγνωστον
            κόσμον ! Πῶς τὰ πάντα τότε ἐξεγείρουν τὸν θαυμασμὸν καὶ ἐξάπτουν τὴν φαντασίαν ! Ὢ, ἡ
            νεότης ! Πόσον καλλύνει τὰ πάντα, ἐνόσῳ διαρκεῖ, καὶ πόσον ταχέως παρέρχεται!</p>
         <p>Μετὰ εἰσοσιτεσσάρων ὡρῶν διαμονήν εἰς Νεάπολιν μετεβαίνομεν εἰς Σιβιταβέκιαν. Ἀφοῦ
            ἐπεσκέφθην ὅσα πλειότερα ἠδυνήθην ἐκ τῶν ἀξιοθεάτων τῆς Νεαπόλεως, ἐπέστρεψα ἐγκαίρως
            εἰς τό ἀτμόπλοιον, προτοῦ ἀνελκυσθῇ ἡ ἂγκυρα. Τὸ κατάστρωμα ἦτο πλῆρες ἀνθρώπων. Μετὰ
            δυσκολίας ἡδυνήθην ν ’ ἀνεύρω μεταξὺ τοῦ συνωθουμένου πλἠθους τοὺς παραμείναντας ἐκ τῶν
            ἐξ Ἐλλάδος συνταξιδιωτῶν μου. Τὸ σημεῖον τῆς ἀναχωρήσεως δὲν εἶχεν εἰσέτι δοθῆ, ὥστε δὲν
            ἦτο εὒκολον νὰ διακρίνω τίνες ἐκ τῶν πολλῶν θὰ προστεθοῦν εἰς τοὺς ἐπιβάτας τοῦ
            ἀτμοπλοίου, καὶ τίνες ἦλθον πρὸς ἀποχαιρετισμὸν τῶν ἀναχωρούντων. Καθόσον ὅμως παρήρχετο
            ἡ ὥρα, οἱ ἐναγκαλισμοί, οἱ ἀποχαιρετισμοὶ καὶ αἱ βαθμιαῖαι ἀποχωρήσεις ἠραίωσαν τήν
            συρροὴν ἐκείνην. Οἱ πωληταὶ κοραλίων καὶ κτενίων καὶ καθισμάτων καὶ κοσμημάτων,
            τακτοποιοῦντες τὰ ἐμπορεύματά των, ἤρχισαν ὁ εἷς μετὰ τὸν ἂλλον νὰ καταβαίνουν εἰς τὰς
            λέμβους, οὶ ναῦται ἐτέθησαν εἰς κίνησιν ἀνασύροντες σχοινία, κλείοντες τὰς ἀνοικτὰς
            ἀποθήκας, εἰς δὲ τὴν γενικὴν ταραχὴν προσετέθη καὶ ὁ συριγμὸς τοῦ ἀτμοῦ, προαναγγέλλων
            τὸν προσεχῆ ἀπόπλουν.</p>
         <p>Ἔν τούτοις, ἅμα ἐπιστρέψας εἰς τὸ ἀτμόπλοιον, ἐν μέσῳ τῆς ἐπικρατούσης εἰσέτι κινήσεως
            καὶ συγχύσεως, παρετήρησα εἰς τήν ἡσυχωτέραν ἄκραν τῆς πρύμνης καθημένους τρεῖς, — δύο
            γυναῖκας καί ἕνα ἂνδρα, — οἳτινες ἐφαίνοντο καταλαβόντες πρὸ ὥρας ἰκανῆς τὴν γωνίαν
            ἐκείνην τοῦ καταστρώματος.</p>
         <p>Ἐκ τῶν δύο γυναικῶν ἡ μέν, νέα, νεωτάτη, ἐξηπλωμένη ἐπὶ μακροῦ ψαθίνου καθίσματος, μὲ
            προσκέφαλα ύποστηρίζοντα τὸ σῶμα καὶ τὴν κεφαλήν της, παρηκολούθει μὲ βλέμμα
            μελαγχολικὸν τὴν ἐπί τοῦ πλοίου ζωηρότητα. Ἡ ἄλλη, προβεβηκυῖα τήν ἡλικίαν, ἐκάθητο
            ὂπισθεν τῆς νέας ἐπὶ τοῦ γύρω τοῦ καταστρώματος ξυλίνου θρανίου. Ἐπὶ δὲ σκαμνίου
            χαμηλοῦ, γέρων ἔχων ὕφος ἀρχαίου στρατιωτικοῦ, κρατῶν βιβλίον εἰς χεῖρας, ἀλλὰ μή
            ἀναγινώσκων, ἐπρὸσεχε μετὰ στοργῆς εἰς πᾶσαν τῆς νέας κινήσιν καὶ ἐνίοτε ἀπηύθυνε πρὸς
            αὐτήν ταπεινῇ τῇ φωνῇ τὸν λόγον. </p>
         <p>Προφανῶς ἦτο πατὴρ συνοδεύων θυγατέρα πάσχουσαν, ἀντί δὲ μητρὸς τὴν περιέθαλπεν ἡ γραῖα
            ὑπηρέτριά της.</p>
         <p>Αἱ ἐντυπώσεις τῆς νεότητος εἶνε ἀληθῶς ἀνεξάλειπτοι. Μορφαί τινες μένουν διὰ παντὸς
            χαραγμέναι εἰς τὴν μνὴμην,—συμβάντα πρὸ ἐτῶν πολλῶν διελιχθέντα ἐνώπιον τῶν ὀφθαλμῶν μας
            διατηροῦνται ἀείποτε ζῶντα εἰς τὸ βάθος τῆς φαντασίας καὶ ἀναπηδοῦν αἴφνης ἐκεῖθεν
            ἀπρόκλητα, χωρὶς νὰ γνωρίζωμεν τὸ πῶς καἱ τὸ διατί. Τὴν νέαν ἐκείνην μόλις εἶδα, μόλις
            ἤκουσα τὴν ἀσθενῆ φωνήν της, δὲν γνωρίζω τὸ ὄνομα της, ἀλλ ’ οὔτε κἄν τὴν πατρίδα της,
            ἐπὶ ὥρας μόνον τινὰς ἡ παρουσία της ἐπεσκίασε τὴν ψυχὴν μου, καὶ ὅμως ποτὲ δὲν τὴν
            ἐλησμόνησα, οὔτε ποτὲ θά τὴν λησμονήσω! </p>
         <p>Ἦτο ξανθή, πολὺ ξανθή. Ἐφαίνετο ἐκ πρώτης ὂψεως ὅτι ἦτο γέννημα τῆς Ἂρκτου. Ἐκ τῶν
            μεταξὺ τῶν ἐπιβατῶν γενομένου μετέπειπα λόγου περὶ αὐτῆς, ἐσχημάτισα τὴν ἰδέαν ὅτι ἦτο
            Πολωνίς, ἀλλ’ οὐδεμίαν ἔχω βεβαιότητα περὶ τούτου. Τὰ χαρακτηριστικά της ἦσαν κανονικά,
            ἀλλ ’ ἦτο ἰσχνή, ὠχρὰ καὶ ἐξησθενημένη. Οἱ μεγάλοι γλαυκοὶ ὀφθαλμοί της ἐφαίνοντο
            μεγαλείτεροι ἔτι ὡς ἐκ τῆς ὠχρότητος καὶ τῆς ἀδυναμίας της, τὸ δὲ βλέμμα της ἀνεπαύετο
            εἰς ὅ,τι ἠτένιζεν, ὡς ἀπηυδημένον ἐκ λύπης ἀφάτου. </p>
         <p>Ἅμα τὴν εἶδα μὲ συνεκίνησεν ἡ θέα της. Μοῦ ἦλθον εἰς τὸν νοῦν ὂντα ἀγαπητά, ἀνεπόλησα
            τὴν οἰκογένειαν, τὴν πατρίδα. Ἡ ὡχρὰ ἐκείνη θελκτική μορφὴ ἠμαύρωσε διὰ μιᾶς τὴν
            φαιδρότητα τῶν πρώτων ἐντυπώσεων τῆς ξενιτείας. Τὸ θλιβερόν της βλέμμα ἐπλημμύρησε
            θλίψεως τήν ψυχήν μου. Ἐκάθησα ἐπὶ τοῦ ἀπέναντι θρανίου, παρὰ τήν πρύμνην, ὀπίσω ὀπίσω,
            ὣστε νὰ μὴ μὲ παρατηρὴσῃ οὔτε ἐκείνη οὔτε ὁ πατήρ της, καὶ δὲν ἔβλεπα οὔτε ἐπρόσεχα εἰς
            ἄλλο οὐδέν.</p>
         <p>Ὁ ἰατρὸς τοῦ ἀτμοπλοίου διέκοψε τήν προσήλωσίν μου δι' εὐθύμου προσαγορεύσεως, ἐρωτῶν
            πῶς διεσκέδασα εἰς Νεάπολιν. Ἦτο ἀγαθώτατος ἄνθρωπος, ἀγαπῶν τοὺς ἀστεϊσμοὺς καὶ
            συντελῶν διὰ τῆς ζωηρότητός του εἰς τὴν ἐπίσπευσιν τῆς μεταξὺ τῶν συνεπιβατῶν του
            ἐνάρξεως φιλικῶν σχέσεων. Μὲ εἶχε λάβει ὑπὸ τήν προστασίαν του εὐθὺς ἐξ ἀρχῆς καὶ μὲ
            μετεχειρίζετο ὡς ἀρχαῖος οἰκογενειακός φίλος. Ἦτο πεντηκοντούτης περίπου, κατ’ ἐκείνην
            δὲ τὴν περίοδον τῆς ζωῆς μου ἐθεώρουν τοὺς πεντηκοντούτες ὡς γέροντας· ἀλλ ’ ἡ εὐθυμία
            του δὲν ἐπέβαλεν ὅσον σέβας προϋπέθετεν ἡ μεταξύ μας διαφορά ἡλικίας. Ἀπ’ ἐναντίας
            εἲχομεν γίνει ἐντός ὀλίγου φίλοι, ὡς συνομήλικοι. </p>
         <p>Ὁ ἰατρὸς ἐκάθισε πλησίον μου πρὸς ἐξακολούθησιν τῆς συνδιαλέξεως καὶ εἶδε τότε κατὰ
            πρῶτον τοὺς ἀντικρύ μου καθημένους ξένους. Ἡ θέα τῆς ἀσθενοῦς εἵλκυσε τὴν προσοχἠν του.
            Τὴν ἒβλεπεν ἐπὶ ὥραν σιωπῶν. Ἡ εὐτραπελία του διεκόπη. </p>
         <p>—Τὶ πάσχει ἆρά γε; ἠρώτησα.</p>
         <p>—Δὲν τὴν βλέπεις; Φθισικὴ ἡ δυστυχής!</p>
         <p>Καὶ ἐγερθεὶς ἐπλησίασε καὶ ἀπέτεινε τὸν λόγον πρὸς τὸν γέροντα, μετ’ ὀλίγον δὲ λαβών
            σκαμνίον ἐκάθισεν ἐκεῖ καὶ μοῦ ἀπέκρυψε μὲ τά εὐρέα νῶτά του τὴν κεφαλήν τῆς πασχούσης. </p>
         <p>Φθισική! Ἐγνώριζα τί σημαίνει φθίσις. Ἔνθυμήθην ἀμέσως ἕνα διδάσκαλον τοῦ σχολείου μου,
            νέον ἰσχνόν,ὠχρόν, μὲ κηλῖδας ἐρυθήματος ἐπὶ τῶν κοίλων παρειῶν του, μετὰ κόπου
            ἐρχόμενον εἰς τὸ μάθημα, παραδίδοντα μετὰ κὸπου, καὶ συχνάκις διακοπτὸμενον διὰ νὰ βήξῃ.
            Ἔπειτα ὁ διδάσκαλος δὲν ἢρχετο, τά μαθήματα ἔπαυσαν, ἐμάθομεν ὅτι ἦτο κλινήρης, καὶ μετ’
            ὀλίγας ἐβδομάδας οἱ μαθηταί του ἠκολουθήσαμεν τὴν κηδείαν του. Δὲν εἶχα εἰσέτι ἴδει ἂλλο
            θῦμα τῆς φθίσεως, ἀλλ ’ ἐγνώριζα ὅτι οἱ φθισικοὶ ἀποθνήσκουν, καὶ μὲ τοὺς ὀφθαλμοὺς
            προσηλωμένους εἰς τὰ νῶτα τοῦ ἰατροῦ ἐπανέβλεπα διἀ τῆς φαντασίας τὴν νεκρώσιμον ἐκείνην
            συνοδίαν, καὶ τὸν διδάσκαλὸν μου φερὸμενον ὑπὸ τεσσάρων ἐκ τῶν μεγαλειτέρων μαθητῶν
            ἐντὸς τοῦ ἀνθοσκεποῦς νεκροκραββάτου του. </p>
         <p>Ἐντούτοις ἡ ἄγκυρα ἀνειλκύσθη, οἱ τροχοὶ περιεστράφησαν πλήττοντες παταγωδῶς τὴν
            θάλασσαν καὶ ἢρχισε τὸ άτμόπλοιον νά κινῆται. Ἠγέρθην τότε καὶ στηριχθείς ἐπὶ τῆς
            ὄπισθεν τοῦ πηδαλίου σπείρας σχοινίων , ἔβλεπα την ὡραίαν πόλιν ἐκ τῆς ὁποίας
            ἀπεμακρυνόμεθα. Ἡ ἀπέραντος ἒκτασις αἰγιαλοῦ, τὴν ὁποίαν καλύπτει διὰ τῶν οἰκιῶν, τῶν
            παλατίων καὶ τῶν ἐκκλησιῶν της , ἀπήστραπτεν ὑπὸ τὰς ἀκτῖνας τοῦ ἡλίου, κλίνοντος πρὸς
            τήν δύσιν του. Ἡ χλοερὰ πέριξ ζώνη τῶν καταφύτων λόφων ἐπηύξανε διὰ τῆς ἀντιθέσεως τοῦ
            πρασίνου της χρώματος τὴν λαμπρότητα τῶν πυκνῶν οἰκοδομῶν. Δεξιόθεν τῆς πόλεως ὁ
            Βεσούβιος, ἀνυψῶν ἀγερώχως τά τραχέα στέρνα, ἐμαύριζεν ἂνωθέν του τὸν κυανοῦν οὐρανόν,
            ἐπεκτείνων εἰς νέφος τὴν στήλην τῶν ἀενάων καπνῶν του. </p>
         <p>Ὅτε τὸ ἀτμόπλοιον ἐξῆλθε τοῦ λιμένος καὶ ἢρχισε νὰ γίνηται ἐπαισθητή ἡ δρόσος τῆς
            θαλάσσης, ἡ γραῖα ὑπηρέτρια ἐπρόσθεσε μετὰ θωπευτικῆς φροντίδος σκεπάσματα εἰς τοὺς
            πόδας καὶ τὰ νῶτα τῆς ἐξηπλωμένης νέας. Ὁ καιρός ἦτο ὡραῖος. Ἀληθῶς πρὸς δυσμὰς τὸ
            ζοφερὸν τοῦ ὁρίζοντος δὲν ἐφαίνετο προαναγγέλλον ἐξακολούθησιν τῆς γαλήνης, ἀλλ’ ἡ
            ἀπειλὴ τὴν ὁποίαν τὰ νέφη ἐκεῖνα ὑπέκρυπτον ἦτο εἰσέτι μακράν, τὸ δὲ ἀτμόπλοιον διέσχιζε
            θάλασσαν ἀκύμαντον, μόλις ῥυτιδουμένην ἀπὸ τὴν πνοὴν ἐλαφροῦ ἀέρος. Μόνοι οἱ δύο τροχοί,
            ταράσσοντες τὰ νερά,ἐχάρασσον ὄπισθεν ἡμῶν τό πέλαγος διὰ διπλῆς γραμμῆς κλιμακωτοῦ
            ἀφροῦ. </p>
         <p>Ὤ! πῶς ἐπεθύμουν νὰ πλησιάσω πρὸς τὴν πάσχουσαν, ν' ἀποτείνω πρὸς αὐτὴν ὀλίγας λέξεις
            συμπαθείας, νὰ σύρω τὸ σκέπασμα ἐπὶ τῆς ἄκρας τοῦ μικροῦ ποδός, τὸν ὁποῖον ἒβλεπα
            μακρόθεν ἀσκεπῆ, νὰ ὑψώσω τὸ προσκέφαλόν της ὅτε ἒστρεφε τὸ βλέμμα πρὸς τὴν ἀπέχουσαν
            ἤδη ξηρὰν καὶ πρὸς τὴν κορυφήν τοῦ καπνίζοντος ἡφαιστείου! Ἤτο κενὸν πλησίον της τὸ
            σκαμνίον ἐπὶ τοῦ ὁποίου ἐκάθητο πρὸ ὀλίγου ὁ ἰατρός, ἀλλὰ δὲν ἐτόλμων νὰ πλησιάσω. </p>
         <p>Ἡ ὥρα βαθμηδὸν παρήρχετο, ὁ ἥλιος ἐπλησίαζε πρὸς τὴν δύσιν του καὶ ὁ ἀήρ ἐγίνετο
            δροσερώτερος. Ἡ ὐπηρέτρια ἐγερθεῖσα ἔκυψε πρὸς τὴν νέαν καὶ ἐψιθύρισε λέξεις τινὰς μὲ
            ταπεινὴν ἔνδειξιν τρυφερὸτητος. Ἐκείνη ἔστρεψε βραδέως πρὸς τὴν γραῖαν τοὺς ὀφθαλμούς.
            Δὲν ὡμίλησε, ἀλλὰ τὸ βλέμμα της ἔλεγεν: Ὢ, ἂφες με! Θέλω νὰ ἴδω ἀκόμη τὴν θάλασσαν καὶ
            τὸν οὐρανὸν καὶ τὸν δίσκον τοῦ δύοντος ἡλίου!</p>
         <p>—Ἀλλ ’ ὁ γέρων ἔθεσε περιπαθῶς τὴν χεῖρα ἐπὶ τῆς χειρός της καὶ ἐλάλησε πρὸς αὐτήν, καὶ
            ἦτο ἱκετευτικὸς τῆς φωνῆς του ὁ τόνος.</p>
         <p>Ἡ νέα ἀνέκυψε καὶ ἐπροσπάθησε νὰ ἐγερθῇ, ἀλλὰ δὲν ἠδύνατο νὰ κινηθῇ μόνη. Ὁ γέρων καὶ ἡ
            ὑπηρέτρια τὴν ὑπεστήριξαν ἑκατέρωθεν καὶ ἐβοήθησαν τὰ βραδέα ἐπὶ τοῦ καταστρώματος
            βήματά της.</p>
         <p>Ἐνῷ ἠγείρετο, ἔπεσεν ἐκ τοῦ φορέματός της ἀπαρατήρητον τὸ χειρόκτιόν της. Ἆ! Διατί δὲν
            τὸ ἐκράτησα! Ἒκυψα καὶ τὸ ἐπῆρα, προχωρήσας δέ τὸ ἔδωκα εἰς τὴν ὑπηρέτριαν. Ἡ ἀσθενὴς μὲ
            εἶδε καὶ κλίνασα ἐπιχαρίτως τὴν κεφαλήν, μὲ γλυκὺ μειδίαμα εἰς τὰ κάτωχρα χείλη,
            ἐπρόφερεν ἰταλιστὶ ἕν εὐγενὲς Εὐχαριστῶ, καὶ ἢρχισε πάλιν νὰ βήχῃ. </p>
         <p>Ὁ κόπος μὲ τὸν ὁποῖον ἔκαμε τὰ ὀλίγα ἐκεῖνα βήματα, κρεμαμένη σχεδὸν ἀπὸ τὸν βραχίονα
            τοῦ πατρός της, ὁ ξηρὸς καὶ ὑπόκωφος ἐκεῖνος βήξ, ἐμαρτύρουν, περισσότερον καὶ ἀπὸ τὴν
            ὠχρότητά της, τὸν βαθμὸν τῆς ἐξασθενήσεώς της. Ἦτο προωδευμένη, πολὺ προωδευμένῃ ἡ
            νόσος. Εἰς μάτην ἀπὸ τὴν βόρειον πατρίδα των τὴν ἔφερεν ὁ δυστυχὴς πατὴρ πρὸς ἀνάκτησιν
            ζωῆς ὑπὸ τὸν ἥλιον τῆς μεσημβρίας. Ἡ ζωὴ κατέλειπε βαθμηδὸν τὸ εὒχαρι σωμά της. Ἀλλὰ
            διατί ἀνεχώρουν ἐκ Νεαπόλεως διευθυνόμενοι πρὸς ἂρκτον; Μὴ ὁ γέρων ἀπελπισθεὶς ἤθελε νά
            ἐπαναφέρῃ τὴν θυγατέρα εἰσέτι ζῶσαν εἰς τὰς ἀγκάλας μητρός, περιμενούσης ἐναγωνίως νὰ
            τὴν ἐπανίδῃ; Ἢ μὴ ἐπεθύμει νά ἲδῃ τὴν θυγατέρα του ἀποθνήσκουσαν ἐκεῖ ὅπου ἡ μήτηρ της
            ἀπέθανε, καὶ νὰ τήν ἐνταφιάσῃ πλησίον τῆς συζύγου του, εἰς τὸν τάφον ἐντὸς τοῦ ὁποίου
            ἢθελε καὶ αὐτὸς νὰ ἀναπαυθῇ;</p>
         <p>Β'.</p>
         <p>Ὁ ἥλιος ἐπὶ τέλους ἒδυσε διασχίζων μὲ τὰς τελευταίας του ἀκτῖνας τὰ ἐπὶ μᾶλλον καὶ
            μᾶλλον πυκνούμενα νέφη, ἡ αὔρα, ἥτις μέχρι πρὸ ὀλίγου μᾶς ἐδρόσιζε, μετεβάλλετο ἢδη εἰς
            πνοὰς διακεκομμένας ἀνέμου βιαίου. Ἡ ἑσπέρα προσελάμβανεν ὄψιν ἀγρίαν. Θὰ χοροπηδήσωμεν
            ἀπόψε, ἔλεγον οἱ ναῦται ἀναμεταξύ των, ἐπεκύρουν δὲ τὴν πρόρρησιν αἱ ποικίλαι ἐπὶ τοῦ
            πλοίου προετοιμασίαι τοῦ πληρώματος, καὶ κάτω εἰς τὴν αἲθουσαν αἱ τῶν ὑπηρετῶν,
            ἐξασφαλιζόντων διὰ σχοινίων τὰ κινητὰ σκεύη καἱ ἔπιπλα.</p>
         <p>Ἔμενα ἐπὶ τοῦ καταστρώματος βλέπων τὸ πυκνούμενον σκότος τῆς νυκτὸς καὶ τὴν ἐπερχομένην
            τρικυμίαν. Ὁ αὐξάνων πάταγος τῶν θραυομένων κυμάτων, ὁ ἐπιτεινόμενος συριγμὸς τοῦ
            ἀνέμου, δὲν ἀπέσπων τὰς σκέψεις μου ἀπὸ τὴν ἂγνωστον νέαν. Πῶς εἶναι ἆρά γε; Ὑποφέρει;
            Θὰ δυνηθῇ ν’ ἀνθέξῃ εἰς τὰς δονήσεις τοῦ σκάφους, ὅταν ὁ σάλος του δεινωθῇ ὑπὸ τὴν βίαν
            τῆς προσεγγιζούσης καταιγίδος; </p>
         <p>Οἱ ἐπιβάται ὅλοι ἀπεσύρθησαν ὁ εἷς μετὰ τὸν ἄλλον εἰς τοὺς κοιτωνίσκους των. Ἐκτὸς τῶν
            βαρέων ὑποδημάτων τῶν ναυτῶν ἐπὶ τῶν σανίδων τοῦ πλοίου, ἂλλος ἀνθρώπινος κρότος δὲν
            ἠκούετο ἐν μέσῳ τῆς βοῆς τοῦ ἀνέμου καὶ τῆς θαλάσσης. Ἦτο ζοφερὰ ἡ νύξ. Τὰ νέφη ἐκάλυψαν
            ὁλόκληρον τὸν οὐρανόν. Ἂστρον δὲν ἐφαίνετο. Μόνος ὁ φωσφορώδης ἀφρὸς τῶν ἐξηγριωμένων
            κυμάτων ἀπήστραπτεν ἐντὸς τοῦ σκότους. Καὶ ηὒξανεν ἡ ὁρμή τοῦ ἀνέμου, τὸ δὲ πλοῖον
            ἐσείετο ἐπὶ μᾶλλον καὶ μᾶλλον, καὶ ἐκυλίετο ἔνθεν κἀκεῖθεν, καὶ ἐπήδα ὑψούμενον καὶ
            καταπῖπτον. </p>
         <p>Στυλωμένος παρὰ τὴν εἴσοδον τῆς αἰθούσης, προφυλαττόμενος ὅσῳ ἠδυνάμην ἀπὸ τὴν πνοήν τοῦ
            ἀνέμου καὶ ἀπὸ τοὺς ἀφροὺς τῶν κυμάτων, ἀνὰ πάντα βίαιον τοῦ πλοίου κλονισμὸν ἐσκεπτόμην
            πῶς ἡ ἐξηντλημένη νέα θά δυνηθῇ διὰ τῶν ἀσθενῶν χειρῶν νὰ στερεώσῃ τὸ ἐλαφρὸν σῶμα ἐντὸς
            τῆς σαλευομένης κλίνης της, ἐσκεπτόμην πῶς θὰ διέλθῃ τὰς μακρὰς ὥρας τῆς ἀγρίας νυκτός,
            καὶ ἀνεμιγνύετο εἰς τὰς σκέψεις μου ἡ θλιβερὰ ἀνάμνησις τῆς ἐκφορᾶς νεκροῦ διδασκάλου
            μου.</p>
         <p>Ἐπὶ τέλους τὰ κύματα πηδῶντα ὑπεράνω τοῦ πλοίου μὲ ἠνάγκασαν νἀ καταβῶ εἰς τὴν αἴθουσαν.
            Ὁ μόνος λύχνος ὃστις τὴν ἐφώτιζεν,ἐκκρεμὴς ἀναμέσον τῶν ἐκατέρωθεν κυλινδουμένων πλευρῶν
            τοῦ σκάφους, ἐδείκνυε μέχρι τίνος βαθμοῦ εἶχε δεινωθῆ ὁ σάλος. Αἱ θύραι τῶν κοιτωνίσκων
            γύρῳ ἦσαν κλεισταί, γόοι δὲ καὶ οἰμωγαὶ ἀντήχουν ἔκ τινων ἐξ αὐτῶν. Δὲν ἀπεφάσιζα νά
            εἰσέλθω εἰς τὸν ἰδικὸν μου, ἰδὼν ὅτι εἰς Νεάπολιν ἀπέκτησα ὡς σύνοικον Ἰταλόν εὐτραφῆ,
            μετὰ τοῦ ὁποίου δὲν ἐπεθύμουν νὰ συνάψω γνωριμίαν ὑπὸ τοιαύτας περιστάσεις. Ἐκάθισα ἐπὶ
            τοῦ κύκλῳ τῆς τραπέζης θρανίου, ἐστήριξα τοὺς βραχίονας ἐπὶ τῆς τραπέζης, ἐπὶ δὲ τῶν
            βραχιόνων τὴν κεφαλήν, καὶ ᾐσθάνθην τὸν ὕπνον καταβαίνοντα εἰς τὰ βεβαρημένα βλέφαρά
            μου.</p>
         <p>Δὲν γνωρίζω ἐὰν ἐκοιμώμην ἢ ἢμην ἔξυπνος, ὅτε ἢκουσα αἴφνης τήν θύραν τοῦ ἀντικρύ μου
            κοιτωνίσκου ἀνοιγομένην. Ἢγειρα τήν κεφαλήν. Ὁ πατήρ τῆς νέας, ἀνασύρων τὸ ὂπισθεν τῆς
            θύρας ἐρυθρὸν παραπέτασμα, πελιδνός, ἔντρομος, ἒστρεφε τὰ βλέμματα πρὸς τὸ δωμάτιον τῆς
            ὑπηρεσίας.</p>
         <p>—Ἠμπορῶ νὰ σᾶς χρησιμεύσω; ἡρώτησα. Τί θέλετε; </p>
         <p>—Τὸν ἰατρόν ! . . . Ἡ κόρη μου . . .</p>
         <p>Ἀνέβην δρομαῖος εἰς τὸ κατάστρωμα. Τοῦ ἰατροῦ τὸ δωμάτιον ἔκειτο πλησίον τῆς μηχανῆς. Ὁ
            ἂνεμος ἔπνεε φοβερός, ὁ ἀφρὸς τῶν κυμάτων κατέπιπτεν ὡς ῥαγδαία βροχή, μετὰ κόπου
            ἠδυνήθην νὰ φθάσω μέχρι τῆς θύρας τοῦ ἰατροῦ. Τὴν ἔκρουσα ἐπανειλημμένως, μέχρις οὗ ἐπὶ
            τέλους ήκούσθη ἡ φωνή του. </p>
         <p>—Ποῖος εἶναι;</p>
         <p>—Μία ἀσθενὴς σὲ ζητεῖ.</p>
         <p>—Ἆ! Γνωρίζω ποία! Ἔλα μέσα.</p>
         <p>Καὶ ἤνοιξε τὴν θύραν. Δὲν εἶχεν ἐκδυθῆ. Ἐφόρεσεν ἐν βίᾳ τὸν ἐπενδύτην του, ἔλαβεν ἐκ τοῦ
            γραφείου του κιβώτιον περιέχον φάρμακα καὶ ἐξήλθομεν τοῦ δωματίου. Τὸν συνώδευσα μέχρι
            τῆς θύρας τοῦ κοιτωνίσκου. Ὁ γέρων ἤνοιξεν ἅμα μᾶς ἢκουσεν,ἢρπασεν ἐκ τῆς χειρὸς τὸν
            ἰατρόν, τὸν ἔσυρεν ἐντὸς τοῦ δωματίου καὶ ἒκλεισε τήν θύραν. </p>
         <p>Ἐκάθισα ἐκεῖ καὶ ἐπερίμενα. Ἐπερίμενα ἐπὶ ὥραν πολλήν. Τὸ σκάφος ἐκυλίετο ἀδιακόπως.
            Ἔτριζον τὰ ξύλα του, ἡ θάλασσα ἐβρόντα θραυομένη ἐπῖ τῶν πλευρῶν του, ἀναμέσον δὲ τῆς
            ἀγρίας βοῆς ἠκούετο ὁ τακτικὸς κτύπος τῆς μηχανῆς, παλαιούσης μὲ τὰ στοιχεῖα. Ἀλλ’ οὐδὲν
            ἢκουα ἐκ τῶν παρὰ τὴν πάσχουσαν γινομένων.</p>
         <p>—Τί ἒπαθεν ἆρά γε; τί ἔπαθε; Καὶ ἔσφιγγα ἐναγωνίως τὰς χεῖρας. </p>
         <p>Διατί συνεκεντροῦτο τόσον εἰς αὐτὴν ὁλόκληρος ἡ ψυχή μου; Διατί μοῦ ἔπνιγε τὸν λαιμὸν ἡ
            πλημμύρα τῆς λύπης; Τί κοινὸν μεταξὺ ἐκείνης κ’ ἐμοῦ; Διατί τὰ θολὰ βλέμματά μου
            προσηλοῦντο εἰς μόνην τῆς ὠχρᾶς της μορφῆς τὴν ἀποῦσαν εἰκόνα;</p>
         <p>Ὤ! πῶς ηὐχόμην νὰ κοπάσῃ ἡ τρικυμία! ᾘσθανόμην ὅτι χάριν της θὰ ἔδιδα κατ’ ἐκείνην τὴν
            στιγμὴν τὸ πᾶν διὰ νὰ ἐπέλθῃ ἡ γαλήνη. Ἀλλ’ ἐξηκολούθουν τὰ κύματα πλήττοντα μανιωδῶς τὸ
            σκάφος καὶ δὲν ἐμετριάζετο ὁ σάλος. </p>
         <p>Καὶ παρήρχετο ἡ ὥρα χωρὶς νὰ γνωρίζω τί γίνεται ὂπισθεν τοῦ ξυλίνου διαφράγματος, τὸ
            ὁποῖον μὲ ἐχώριζεν ἀπὸ τὴν κοίτην της, χωρὶς ν’ ἀκούω οὐδεμίαν ἐκεῖθεν φωνήν, οὐδένα
            ἦχον. Οὔτε κἂν τὸν ἀσθενῆ της βῆχα ἢκουα. Καὶ ἔτεινα τὰ ὦτα μὲ τὴν ἐλπίδα ἶσως τὸν
            ἀκούσω.</p>
         <p>Ἦτο γενική ἡ σιωπή ἐντὸς τῆς αἰθούσης. Οὐδὲν ἠκούετο καὶ ἐκ τῶν λοιπῶν γύρω κοιτωνίσκων.
            Ἡσύχαζον ἢ ἐκοιμῶντο οἱ ἐπιβάται. Μόνον ἐκεῖ, ἀντικρύ μου, ἐγνώριζα ὅτι οὔτε ἡσυχία οὔτε
            ὕπνος ὑπάρχει, καὶ ὅμως βαθεῖα κ’ ἐκεῖ σιωπή.</p>
         <p>Ἐπὶ τέλους ἡ θύρα ἠνοίχθη. Ἠνοίχθη, καὶ εἶδα τὴν γραῖαν ὑπηρέτριαν, μὲ τὰ δάκρυα ῥέοντα
            εἰς τὰς παρειάς της, ἀνασύρουσαν τὸ ἐρυθρὸν παραπέτασμα, καὶ τὸν ἰατρὸν μὲ τὰς ὀφρῦς
            συνεσταλμένας, μὲ τὸ πρόσωπον κατηφὲς ἐξερχὸμενον τοῦ δωματίου. </p>
         <p>Δὲν ἀπηύθυνα ἐρώτησιν, δὲν ἐπρόφερα λέξιν. Ἐνόησα ὅτι ἐπῆλθε τὸ τέλος!</p>
         <p>—Τί μένεις ἐδῶ; μοῦ εἶπεν ἡσύχως ὁ ἰατρός. Ἔλα μαζῆ μου. Καὶ μὲ ἒσυρεν εἰς τὸ δωμάτιόν
            του.</p>
         <p>Περὶ μεσημβρίαν ἐλλιμενίσθημεν εἰς Σιβιταβέκιαν. Δὲν ἀπεβιβάσθην ἐκεῖ. Ἔμεινα ἐντὸς τοῦ
            πλοίου.</p>
         <p>Πρὸς τὸ ἑσπέρας ὁ γέρων κρατῶν εἰς τὴν ἀγκάλην τὸ πτῶμα τῆς θυγατρός του, ὡς μήτηρ
            φέρουσα βρέφος κοιμώμενον, κατέβη τήν κλίμακα τοῦ ἀτμοπλοίου. Πέπλος λευκὸς ἐκάλυπτε τὴν
            νεκρὰν ἀπὸ κεφαλῆς μέχρι ποδῶν. Ὁ γέρων δὲν ἒκλαιεν, ἀλλ’ ἡ ἒκφρασις τοῦ προσώπου του
            ἐμαρτύρει ἂλγος βαθύτερον ἢ ὅσα δάκρυα ἠδύνατο νὰ χὐσῃ. Ὁ ἰατρὸς καὶ ἡ ὑπηρέτρια, ἡσύχως
            θρηνοῦσα, τὸν συνώδευον. </p>
         <p>Οἱ ἐπὶ τοῦ καταστρώματος ὀλίγοι θεαταὶ τῆς σπαραξικαρδίου ἐκφορᾶς, ἠκολουθήσαμεν διὰ τῶν
            ὀφθαλμῶν τὴν νεκροφὸρον λέμβον, μέχρις οὗ τὴν ἀπέκρυψαν παρὰ τὴν προκυμαίαν τὰ ἂλλα
            ἐντὸς τοῦ λιμένος πλοῖα.</p>

      </div></body>
   </text>
</TEI>
